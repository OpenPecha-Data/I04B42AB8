༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work : IW1KG23650 ImageGroup : | 11KG23727
Law
LCCN: ISBN : n /a
Title:
 རྩོད་ལན་གྱི་རིམ་ཕྱོགས་གཅིག་ཏུ་བསྡེབས་པ་ཐུབ་བསྟན་བྱི་དོར།
|rtsod lan gyi rim phyogs gcig tu bsdebs pa thub bstan byi dor/
MM H ow www .
Author:
Descriptor: Iblo bzang dgongs rgyan mu tig phreng mdzes deb bco brgyad pa/
Original Publication : blo gsal pod phreng 7,19
Place: mundgod, karnataka
Publisher: drepung loseling educational society
Date : | 1996
Volume:
Total Volumes;
TBRC Pages:
w wwwwwwwww
Introductory Pages:
Text Pages: In 
a
Scanning Information : Scanned at MS Satluj infotech Images, E-45, Sector 27 Noida. District Gautam Buddha
II Nagar, U .P. 201301 via New Delhi, IN for the Tibetan Buddhist Resource Center, 150 17th
Ist. New York, NY 10011, U .S.A 2006. Comments : 5/2016

7385
བློ་བཟང་དགོངས་རྒྱན་མུ་ཏིག་ཕྲེང་མཛེས་དེབ་བཅོ་བརྒྱད་པ།།
རྩོད་ལན་གྱི་རིམ་ཕྱོགས་གཅིག་ཏུ་བསྡེབས་པ་ཐུབ་བསྟན་བྱི་
དོར་ཞེས་བྱ་བ་བཞུགས་སོ།།
19
ན་གནས་
འབྲས་སྤུངས་བློ་གསལ་གླིང་ཤེས་ཡོན་ལྷན་ཚོགས་ཀྱིས་འགྲེམས་སྤེལ།
Publication of Drepung Loseling Educational Society
Year1996

བློ་བཟང་དགོངས་རྒྱན་མུ་ཏིག་ཕྲེང་མཛེས་དེབ་བཅོ་བརྒྱད་པ
རྩོད་ལན་གྱི་རིམ་ཕྱོགས་གཅིག་ཏུ་བསྡེབས་པ་ཐུབ་བསྟན་བྱི་
དོར་ཞེས་བྱ་བ་བཞུགས་སོ།།
Class No. 2
Acc. to.
 7385
twཔ་ 
Dharamsata
བློ་གསལ་པོད་ཕྲེང་། ༡༩
Losel Literature Series Volume: XIX
Year 1996

Volume XIX
Losel Literature Series 
First Print December, 1996 1250 Copies
Price: Rs 65/
Published by
Compliled & 
Educational Society
Drepung Loseling 
P.O.Tibetan Colony Mundgod-581411
Distt (N .K.) Karnataka State
INDIA
Printers
Printed at: Photo Offset 
Drepung Loseling Printing Press
P.O. Tibetan Colony Mundgod - 581411
Distt. (N.K.) Karnataka State
INDIA

ས
ས 
བསམས 
སྔོན་གླེང་ཚིག་གཉིས།
ས
༌
ཨ་མ
ཐུབ་བསྟན་རིན་པོ་ཆེ་ལུང་རིགས་ཀྱི་སྒོ་ནས་དག་ཐེར་མཛད་པའི་རྩོད་ལན་གྱི་རིམ་
༄༅། །
ས 
ལམ་ཟབ་
པ་ཕྱོགས་གཅིག་ཏུ་བསྡེབས་པ་འདི་བཞིན་ཡོངས་ཀྱི་མཁས་གྲུབ་དགེ་བའི་བཤེས་གཉེན་རྣམས་
 ཀྱི་གཞོན་གསར་སློབ་གཉེར་གྱི་སྒོར་ཞུགས་པ་རྣམས་ལ་ལེགས་བཤད་ཀྱི་གནང་སྦྱིན་ཆེན་པོར་
 བློ་བཟང་དགོངས་རྒྱན་མུ་ཏིག་འཕྲེང་མཛེས་དེབ་བཅོ་བརྒྱད་པ་འདི་བཞིན་གཏན་
མངོན་ཏེ། 
པ
 འབེབས་ཞུས་པས་དགོས་དོན་གཙོ་བོ་མ་རྟོགས་ལོག་རྟོག་ཐེ་ཚོམ་ཆོད་པའི་ཕྱིར་ཡིན་ལ། གཞུང་
མ
 གི་དགོངས་པ་གུང་བསྒྲིགས་ནས་མཐར་ཐུག་གི་ལྟ་བ་ལེགས་པར་ཁོང་དུ་ཆུད་པའི་ཐབས་དམ་
ས
 པའང་ཡིན་པ་ལས། ཆོས་ལུགས་དང་ཆོས་རྒྱུད་ཕན་ཚུན་འགལ་ཟླ་དང་འཁོན་ཞེན་བདོ་བའི་
ཉེས་པ་མི་བཟད་གསོག་པའི་སླད་ཅི་ནས་མ་ཡིན་མོད། ཇི་སྐད་དུ་དབུ་མ་འཇུག་པ་ལས། བསྟན་
པས་
བཅོས་ལས་དཔྱད་རྩོད་ལ་ཆགས་པའི་ཕྱིར། །མ་མཛད་རྣམ་གྲོལ་ཕྱིར་ནི་དེ་ཉིད་བསྟན། །གལ་
 ཏེ་དེ་ཉིད་རྣམ་པར་བཤད་པ་ན། །གཞན་གཞུང་འཇིག་པར་འགྱུར་ན་ཉེས་པ་མེད། །ཅེས་
 གསུངས་པ་ལྟར་རོ།།
ས
ས
པ
ག -
འབྲས་བློ་གླིང་གྲྭ་ཚང་ཤེས་ཡོན་ལྷན་ཚོགས་ཀྱི་མ་དངུལ་ནས་རྒྱུ་ཡོན་སྦྱར་ཏེ་སྤྱི་ལོ་ ༡༩༩༦ ཕྱི་
ས
ས
པ
ཟླ་ ༡༢ ཚེས་ ༥ བོད་རྒྱལ་ལོ་ ༢༡༣༣ བོད་ཟླ་ ༡༠ ཚེས་ ༢༥ ཉིན་ཁམས་གསུམ་ཆོས་
ས
ན
ག
 ཀྱི་རྒྱལ་པོ་མཉམ་མེད་རྒྱལ་བ་ཙོང་ཁ་པ་ཆེན་པོའི་འཁྲུངས་སྐར་དང་དགོངས་རྫོགས་ཀྱི་དུས་ཆེན་
 ཁྱད་པར་ཅན་གྱི་ཉིན་མོ་དང་སྟབས་བསྟུན་ནས་དཔར་བསྐྲུན་གྱིས་ལས་སྒོ་སྤེལ།། 
གད་
. རྩོམ་སྒྲིག་ལྷན་ཚོགས། 
མ
༌ ན
ས ས ས ས ས ས ས ས ས ས ས ས ས ས ས - - - ས ས ས ས ་

དཀར་ཆག
CONTENTS ཤོག་གྲུངས།
ང་།
གཤམ་གྱི་བསྟན་བཅོས་ཀྱི་མཛད་པ་པོ་མཁས་གྲུབ་ཐམས་ཅདམཁྱེན་པ་དགེ་༡༽
ལེགས་དཔལ་བཟང་སྨྲ་བའི་ཉི་མའི་ཐུན་མོང་བའི་རྣམ་ཐར་མདོར་བསྡུས། ༡
ཕྱིན་ཅི་ལོག་གི་གཏམ་གྱི་སྦྱོར་བ་ལ་ཞུགས་པའི་ངོར་པ་ཀུན་ཏུ་བཟང་པོས་༢༽
། ༢
སྨྲ་བ་ངན་པ་རྣམ་པར་འཐག་པའི་བསྟན་བཅོས་གནམ་ལྕགས་འཁོར་ལོ
གཤམ་གྱི་བསྟན་བཅོས་ཀྱི་མཛད་པ་པོ་པཎ་ཆེན་ཐམས་ཅད་མཁྱེན་པ་བློ་༣༽
བཟང་ཆོས་ཀྱི་རྒྱལ་མཚན་གྱི་ཐུན་མོང་བའི་རྣམ་ཐར་མདོར་བསྡུས། པར
སྟག་ཚང་ལོ་ཙཱ་བ་སྒྲ་པ་ཤེས་རབ་རིན་ཆེན་པའི་རྩོད་ལན་ལུང་རིགས་༤༽
སེངྒེའི་ང་རོ་བཞུགས་སོ།
གཤམ་གྱི་བསྟན་བཅོས་ཀྱི་མཛད་པ་པོ་བློ་གླིང་ལྡན་མ་བློ་བཟང་ཆོས་༥༽
དབྱིངས་ཀྱི་རྣམ་ཐར་མདོར་བསྡུས།

འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་རྩོད་ཡིག་གི་ལན་བློ་ ་
༦༽
༡༢༨
དམན་སྙིང་གི་གདུང་སེལ་ག་བུར་ཐིག་པའི་སྤུན་ཟླ་ཞེས་བྱ་བ་བཞུཌ་སོ། 
༣
གཤམ་གྱི་བསྟན་བཅོས་ཀྱི་མཛད་པ་པོ་དཔའ་རི་བ་བློ་བཟང་རབ་གསལ་
༧།
༣༤
གྱི་རྣམ་ཐར་མདོར་བསྡུས།
འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོ་ལ་སྤྲིངས་པའི་རྩོད་ལན་
༨༽
འཇམ་དཔལ་དབྱངས་ཀྱི་དགོངས་རྒྱན་རིགསཔའི་གཟི་འབར་གདོང་
ས་་
༢༣༦
ལྔའི་སྒྲ་དབྱངས་བཞུགས་སོ།
༣༧
པར་བྱང་སྨོན་ཚིག
t - - - - - - - - - - - - - - - - - - - - - - - - - -

ཕྱིན་ཅི་ལོག་གི་གཏམ་གྱི་སྦྱོར་བ་ལ་ཞུགས་པའི་ངོར་པ་ཀུན་བཟང་གིས་སྨྲ་བ་ངན་པ་
- ༄༅། །
རྣམ་པར་འཐག་པའི་བསྟན་བཅོས་གནམ་ལྕགས་ཁོར་ལོའི་མཛད་པ་པོ་མཁས་གྲུབ་ཐམས་ཅད་
མཁྱེན་པ་སྨྲ་བའི་ཉི་མའི་ཐུན་མོང་བའི་རྣམ་ཐར་མདོར་བསྡུས་བཞུགས་སོ
མཁས་གྲུབ་དགེ་ལེགས་དཔལ་བཟང་ནི་གཙང་སྟོད་ལྡོག་གཞུང་དུ་སེ་རིགས་སྔགས་འཆང་གི་གདུང་
༄༅། །
མ་ཉམས་པ་ཡབ་ཀུན་དགའ་བཀྲ་ཤིས་དཔལ་བཟང་དང་། ཡུམ་བུ་འདྲེན་རྒྱལ་མོ་གཉིས་ཀྱི་སྲས་སུ་རབ་
བྱུང་དྲུག་པའི་ཤིང་གླང་ ༡༣༨༥ ལོར་འཁྲུངས། མཁས་གྲུབ་ལྷ་དབང་བློའི་སྐྱེ་བར་གྲགས་པས་མཁས་
སྐུ་གཞོན་ནུའི་དུས་ངམ་རིང་དང་ས་སྐྱར་གཞུང་ལུགས་ལ་སྦྱངས་པས་རིགས་པའི་
གྲུབ་ཆོས་རྗེར་གྲགས། 
དབང་ཕྱུག་ཏུ་གྱུར། མཁས་གྲུབ་སེངྒེ་རྒྱལ་མཚན་གྱི་དྲུང་དུ་དགེ་ཚུལ་གྱི་སྡོམ་པ་བཞེས། མཚན་མཁས་
དགུང་ལོ་བཅུ་དྲུག་སྐབས་ངམ་རིང་དུ་བོ་དོང་ཕྱོགས་ལས་རྣམ་
གྲུབ་དགེ་ལེགས་དཔལ་བཟང་དུ་གསོལ། 
རྒྱལ་གྱིས་རིགས་གཏེར་ནང་འགལ་གྱི་ཕུང་པོར་དགག་པ་བྱེད་པ་ཡིན་པས་རིམ་བཞིན་བཀག་པས་མཁས་
མཆོག་བོ་དོང་པཎ་ཆེན་ཡིད་འཕྲོགས་ཏེ་ཕྱིས་ཁོང་གིས་བུང་བ་རྣམ་པར་རྩེན་པའི་བསྟོད་པ་མཚན་དོན་ཕུན་
སུམ་ཚོགས་པ་ཞིག་ཀྱང་སྩལ། རྗེ་བཙུན་རེད་མདའ་བ་གཞོན་ནུ་བློ་གྲོས་དང་། རྗེ་དཔལ་འབྱོར་ཤེས་རབ་
གཉིས་ནས་མཁན་སློབ་མཛད་དེ་བསྙེན་རྫོགས་སྡོམ་པ་བཞེས། དེ་སྐབས་རྗེ་བཙུན་རེད་མདའ་བ་ནས་དབུ་
ཚད༑ ༑ འདུལ་བ་སོགས་གསན དགུང་ལོ་ཉི་ཤུ་རྩ་གསུམ་ལ་དབུས་སུ་ཕེབས། རྗེ་ཙོང་ཁ་པ་སེ་ར་ཆོས་
སྡིངས་སུ་བཞུགས་སྐབས་དང་མཇལ་ཏེ་གཞུང་གི་དཀའ་གནད་ལ་དོགས་དྲི་ཞུས་པས་རྗེ་ཉིད་ཐུགས་ཤིན་
ཏུ་དགྱེས་པའི་གསུང་ཡང་བྱོན་ནས་མན་ངག་རྣམས་ཡོངས་སུ་སྩལ། དཀའ་གནད་འགའ་ཞིག་ཟིན་བྲིས་
མཛད་ནས་གཙང་དུ་ཕེབས། མྱང་སྟོད་ལྕང་རའི་གདན་ས་མཛད། འཕྲིན་ལས་ཤིན་ཏུ་ཆེ་བས་མཁས་གྲུབ་
། དགེ་
རི་བོ་མདངས་ཆེན་དང་ཆོས་སྡེ་ཆེན་པོ་དཔལ་འཁོར་བདེ་ཆེན་བཅས་ཕྱག་བཏབ
ལྕང་རར་གྲགས། 
ལུགས་ཀྱི་གྲྭ་ཚང་མང་པོ་བཙུགས། དགུང་ལོ་ཞེ་ལྔར་རྒྱལ་ཚབ་དར་མ་རིན་ཆེན་མཇལ་ལྷན་དུ་དབུས་
དགུང་ལོ་ཞེ་དྲུག་ལ་རྗེའི་གདན་སར་ལོ་བརྒྱད་རིང་འཆད་རྩོད་རྩོམ་གསུམ་གྱིས་དུས་འདའ་བར་
སུ་ཕེབས། 
མཛད༑ ༑དེའི་ལོར་དགའ་ལྡན་གསེར་ཁྲིར་ཕེབས། དགུང་ལོ་ལྔ་བཅུར་ཕེབས་སྐབས་དུས་འཁོར་འགྲེལ་
ཆེན་དྲི་མེད་འོད་བརྩམས། དགེ་ལྡན་དུ་མཚན་ཉིད་བཤད་གྲྭ་བཙུགས། ལྔ་མཆོད་ཀྱི་སྲོལ་གཏོད། རྗེའི་
དངུལ་གདུང་རིན་པོ་ཆེའི་དབུ་ཐོག་ཏུ་གསེར་གྱི་རྒྱ་ཕིབས་གསར་དུ་བསྐྲུན། དགུང་ལོ་ང་བཞི་པ་རབ་བྱུང་་་
བདུན་པའི་ས་རྟ་ ༡༩༣༨ ལོ་ལ་སྐུ་གཤེགས། །

༄༅། །ཕྱིན་ཅི་ལོག་གི་གཏམ་གྱི་སྦྱོར་བ་ལ་ཞུགས་པའི་ངོར་པ་ཀུན་བཟང་གིས་སྨྲ་
བ་ངན་པ་རྣམ་པར་འཐག་པའི་བསྟན་བཅོས་གནམ་ལྕགས་འཁོར་ལོ་ཞེས་བྱ་བ་
བཞུགས་སོ།། །། །
༄༅། །ཕྱིན་ཅི་ལོག་གི་གཏམ་གྱི་སྦྱོར་བ་ལ་ཞུགས་པའི་སྨྲ་བ་ངན་པ་རྣམ་པར་འཐག་པའི་བསྟན་
བཅོས་གནམ་ལྕགས་འཁོར་ལོ་ཞེས་བྱ་བ། བླ་མ་དང་འཇམ་པའི་དབྱངས་ལ་ཕྱག་འཚལ་ལོ། །རབ་
གསལ་མཁྱེན་པའི་ཡེ་ཤེས་གཅིག་གིས་ཤེས་བྱའི་ཚད་ནི་ཐུང་དུར་མཛད། །ཐུགས་ལ་བྱམས་པའི་
བདུད་རྩི་ཡོངས་སྨིན་བརྩེ་བའི་ཞགས་པས་འགྲོ་འདི་བཅིངས། །རྒྱལ་བ་མ་ལུས་གཅིག་ཏུ་བསྡུས་
པའི་ཁྱབ་བདག་བླ་མ་རྡོ་རྗེ་འཆང་། །ཆོས་ཀྱི་རྒྱལ་པོ་ཙོང་ཁ་པ་དེའི་ཞབས་སྐྱེས་འདབ་འཕྲེང་སྤྱི་
བོས་མཆོད། །གང་དག་ཕྲག་དོག་དུག་ཆུས་མིག་ལོང་ཞིང་། །སྙིང་ནི་ཞེ་སྡང་གདུག་པའི་སྦྲུལ་
གྱི་ཚང་། ཡིད་ལ་འཁྲུལ་པའི་དཀྱིལ་འཁོར་ཡོངས་རྫོགས་པ། །འདི་ཡིས་མི་འཛིན་ལོག་པའི་
གཞུང་ལུགས་གང་། ། བ་གླང་ཁྱུ་ཡི་འཁོར་གྱིས་ཁེངས་ལྡན་པ། །མཁས་པའི་མདུན་སར་ངོ་ཚ་
ཡོངས་བོར་ཏེ། །འབྲེལ་མེད་བྱུང་རྒྱལ་མུ་ཅོར་ལྷུར་ལེན་པ། །འདི་ཡིས་མི་སྨྲ་ལོག་པའི་གཏམ་
ནི་ཅི། ། མ་བསླབས་ཅི་གཏོལ་སྨྱོན་པའི་ཟློས་གར་གྱིས} །བསྟན་པ་འཇིག་པ་ལྷུར་ལེན་བདུད་ཀྱི་
གྲོགས༑ ༑ སྦྲང་བུ་གླེན་པ་མར་མེའི་རྩེ་མོ་ལ། །མཆོང་བར་རྩོམ་འདི་ཁོ་བོས་ཐལ་བར་བྱ། དེ་
ཡང་མཁས་པའི་སྐྱེ་བོ་རྣམས་ལ་ཡོངས་སུ་གྲགས་པའི་ཤེས་བྱའི་གནས་མ་ལུས་པའི་པདྨོའི་ཚལ་ལ།
བློ་གྲོས་ཀྱི་ཉི་འོད་འབད་པ་མེད་པར་རབ་ཏུ་འཇུག་པས་སྐལ་པ་མཆོག་དང་ལྡན་པའི་བློ་གསལ་རྐང་
དྲུག་ལྡན་པ་དག་ལ། ལེགས་བཤད་སྦྲང་རྩིའི་དགའ་སྟོན་བྱ་བའི་སླད་དུ། །དཔལ་གསང་བ་འདུས་
པ་འཕགས་ལུགས་ཀྱི་བསྐྱེད་རིམ་རྣམ་པར་བཤད་པ་གཟུར་གནས་མཁས་པའི་སྐྱེ་བོ་མཐའ་དག་གི་
སྔོན་མེད་པའི་མིག་གི་བདུད་རྩི་ཡི་གེའི་གཟུགས་ཀྱི་འཕྲེང་བར་བརྒྱུས་པ་གང་ཞིག་ལ། དུག་སྦྲུལ་
གྱིས་གླ་རྩིའི་དྲི་ཚོར་བ་ལྟར་མཆོག་ཏུ་མི་བཟོད་བའི་གདུང་བ་དྲག་པོས་སྙིང་ལ་རབ་ཏུ་ཆེ་བའི་སྡུག་
བསྔལ་ཉམས་སུ་མྱོང་བའི་གཞན་དབང་དུ་གྱུར་ཏེ། མཁས་པ་དགག་སྒྲུབ་དང་རྒྱུད་སྡེའི་རྣམ་གཞག་

ལ་བློ་ཁ་ཅུང་ཟད་ཕྱོགས་པ་མཐའ་དག་གི་རྣ་བར་རང་གི་གྲགས་པ་མིན་པའི་རྔ་བོ་ཆེ་རང་ཉིད་ཀྱིས་
བརྡུང་བ་ལ་བརྩོན་པ་བསྐྱེད་པའི་སྦྱོར་བས་ལུས་དཀྱིལ་གྱི་དགག་སྒྲུབ་ཅུང་ཟད་ཙམ་གྱི་ཚིག་ཉུང་ངུ་
ཞིག་ལ་ལན་འདེབས་པའི་ཟོལ་གྱིས་རང་གི་བློའི་མཚང་མ་ལུས་པ་གསལ་བར་བྱེད་པའི་ཡི་གེའི་འཕྲེང་
བ་མང་པོ་སྤེལ་བར་བྱས་སོ། །དེ་ལྟ་མོད་ཀྱི། མཁས་པ་མདོ་རྒྱུད་མ་ལུས་པའི་དོན་ཀུན་རིག་པ་
དྲི་མ་མེད་པའི་མིག་གིས་ལེགས་པར་མཐོང་བ་དག་གི་དགག་སྒྲུབ་ཀྱི་ཡུལ་ནི། ཡེ་གེ་ཀློག་པའི་མིག་
གི་བྱ་བ་དང་ལྡན་པ་ཙམ་ཞིག་ག་ལ་ཡིན། དེ་ལྟ་ན་ཡང་མངོན་སུམ་དུ་མཐོང་བ་ལ་ཡང་འཁྲུལ་པའི་
སྐྱེ་བོ་དུ་མའི་ཡིད་རྣམ་པར་བསླད་པས་རྒྱལ་བའི་བསྟན་པ་ཉིན་རེ་བཞིན་ཉམས་པར་བྱེད་པ་མ་བཟོད་
ནས་སྨྲ་བ་འདི་དག་གི་ངང་ཚུལ་ནི་འདི་ལྟ་བུའོ་ཞེས་སྨྲ་བ་ལ་ཞུགས་སོ། །དེས་ཁོ་བོ་ཅག་གི་ཚིག་
ཕྱོགས་སྔ་མར་བཀོད་ནས་སུན་འབྱིན་པ་སྨྲ་བར་འདོད་པ་ན། འདི་སྐད་ཅེས་བོད་དག་གིས་མ་རྒྱུད་
ཀྱི་ལུས་དཀྱིལ་མང་པོར། སྤྱི་བོར་སྣ་ཚོགས་རྡོ་རྗེ། རྐང་མཐིལ་རྡོ་རྗེའི་ས་གཞི། རྩིབ་མ་རྡོ་རྗེ་
རྭ་བ། ཕགས་པ་རྡོ་རྗེའི་གུར་དང་བླ་རེ། བ་སྤུ་མདའི་དྲ་བ། སེན་མོ་མེ་རི་རབ་ཏུ་འབར་བ་ཅེས་
པ་དང་། སྙིང་ཀའི་རྩ་བཞི་སྒོ་བཞི་མིག་པཉྩ་རེ་གའི་རྩིག་པ། སྣ་རིན་པོ་ཆེའི་ཕ་གུ ། སོ་དྲ་བ་དྲ་
ཕྱེད༑ ༑ ལྕེ་དང་མཆུ་འདོད་པའི་ཡོན་ཏན་ཞེས་སོགས་བྲིས་པ་ལ། ཐམས་ཅད་མཁྱེན་པ་བུ་སྟོན་
རིན་པོ་ཆེས། སྡོམ་པ་བཤད་པར་གོ་རིམ་བཞིན་དུ་ལུས་སྐྱེས་ནས། །རྡོ་རྗེ་ཕུར་བུ་ལྷན་ཅིག་སྐྱེས།
བཅིངས་པ་ཐིག་སྐུད་རབ་ཏུ་ལྡན། །ཤིན་ཏུ་མཚམས་མེད་བརྟན་པར་བཅིངས། །གུར་ནི་རུས་
པའི་འཕྲེང་བ་ཉིད། ཅེས་པ་ཙམ་མ་གཏོགས། རྒྱ་གཞུང་གང་ནང་དེ་འདྲ་བཤད་པ་མི་འདུག་གོ་
ཞེས་གསུངས་པ་ནི་ཤིན་ཏུ་མད་དེ། ལུས་གཞལ་ཡས་ཁང་དུ་སྐྱེད་ཚུལ་དེ་འདྲ་བ་དང་། ཕྱིའི་
དཀྱིལ་འཁོར་ལ་ལྷ་དགུ་ལས་མེད་པ་ལ། ལུས་ཀྱི་ལྷ་བརྒྱ་ལྔ་བཅུ་རྩ་བདུན་ལ་སོགས་པ་བཀོད་ཅིང་།
ལུས་དཀྱིལ་གྱི་ལྷའི་ནང་ན་ཕྱི་དཀྱིལ་གྱི་ལྷ་གཅིག་ཀྱང་མེད་པ་སོགས་རྒྱུད་རྒྱ་གཞུང་ཚད་ལྡན་གང་
ནས་ཀྱང་མ་བཤད་ཅིང་། དོན་ཐོབ་ལའང་མེད་ཀྱང་ལུས་དཀྱིལ་དང་ལུས་ལ་བཀོད་པ་ཙམ་གྱི་
ཁྱད་པར་ཡང་མ་ཕྱེད་པའི་བློས་བཏགས་ལ་མན་ངག་མཆོག་ཏུ་མིང་བཏགས་པའི་མུན་སྤྲུལ་དུ་མ་

ཞིག་བོད་ཀྱི་ལུས་དཀྱིལ་བསྒྲུབ་ཚུལ་རྣམས་ལ་སྣང་སྟེ། འདི་དག་དགག་སྒྲུབ་རྒྱས་པར་མ་སྤྲོས་
སོ༑ ༑ཞེས་བྱ་བ་བྲིས་སོ། །ཞེས་ཁོ་བོ་ཅག་གི་ཚིག་ཕྱོགས་སྔ་མར་བཀོད་ནས་དེ་ལ་ལན་འདེབས་
པ་ན་རྟེན་གྱི་ལུས་དཀྱིལ་ལ་རྩོད་པ་སྤང་བ། བརྟེན་པའི་ལུས་དཀྱིལ་ལ་རྩོད་པ་སྤང་བ། རྒྱུད་རྒྱ་
་གཞུང་ལས་མ་བཤད་པའི་རྩོད་བ་སྤང་བ་གསུམ་དུ་བྱས་ནས། དང་པོ་འཆད་པ་ན། ལུས་གཞལ་
ཡས་ཁང་དུ་བསྐྱེད་ཚུལ་ཀྱི་རྡོར་དུ་བཤད་པ་རྣམས་བུ་སྟོན་ཐམས་ཅད་མཁྱེན་པས་བཀག་གོ་ཞེས་
འདོད་པ་ཡང་རྣམ་པར་མ་བརྟགས་པ་སྟེ། དེས་མཛད་པའི་རྣལ་འབྱོར་མ་ཀུན་སྤྱོད། ནག་པོ་པའི་
སྒྲུབ་ཐབས་ཀྱི་འགྲེལ་པར་སྤྱི་བོ་སྣ་ཚོགས་རྡོ་རྗེ་ཞེས་སོགས་དེ་ལྟ་གསུངས་པ་ན་སྡོམ་པ་བཤད་པའི་
ཚིག་དེ་ཙམ་གཏོགས་པ་གཞན་བདེ་མཆོག་གི་སྒོར་གང་ནའང་འདུག་པ་མ་མཐོང་ངོ༌། །ཞེས་བདེ་
མཆོག་གི་སྐོར་ནས་མ་བཤད་ཅེས་བྲིས་ཀྱི་རྒྱ་གཞུང་གང་ནས་ཀྱང་མ་བཤད་ཀྱང་ཅེས་གང་དུ་ཡང་
མ་བྲིས་པས་མངོན་སུམ་ལ་རྫུན་དུ་སྨྲ་བ་ཡིན་ནོ་ཞེས་ཟེར་ཞིང་། དེས་ན་བུ་སྟོན་ཐམས་ཅད་མཁྱེན་
པས་བདེ་མཆོག་གི་སྐབས་སུ་དེ་ལྟར་འདོད་པ་ལ་དགག་པ་མཛད་པ་ཡིན་ཀྱང་། དོན་ལ་གནས་པའི་
སྐྱོན་མེད་དེ། བསྲུང་འཁོར་ལུས་ལ་སྐྱེད་ཚུལ་ནི། །སྔར་དྲངས་པའི་སྡོམ་པ་བཤད་པར། གུར་
ན་རུས་པའི་འཕྲེང་བ་ཉིད། ཅེས་ལུས་ཀྱི་རུས་པའི་འཕྲེང་བ་འབྲེལ་བ་རྣམས་ནི། རྡོ་རྗེའི་གུར་
དུ་བཤད་ལ། གུར་གྱི་དོན་ནི། རྡོ་རྗེའི་ས་གཞི་ལ་སོགས་པ་བསྲུང་འཁོར་ཐུན་མོང་བ་སྤྱིའི་མིང་
ཡིན་ཏེ། སློབ་དཔོན་ཨ་བྱཱ་ཀ་རས། ས་འོག་གི་མཐར་ཐུག་པ་ཇི་ལྟར་མངོན་པར་འདོད་པའི་རྒྱུར་
གཅིག་ཏུ་སྲ་ཞིང་མཁྲེགས་ལ་འབར་བའི་རྡོ་རྗེའི་རང་བཞིན་གྱིས་གཞི་བསྐལ་པའི་མཐའ་མེ་ལྟར་
འབར་བའི་འོད་ཟེར་འབར་བའི་འཕྲེང་བས་མཚམས་བཅིངས་པ་དང་། ས་འོག་ནས་སྟེང་གི་བར་
དུ་ཤིན་ཏུ་མཐོ་བ་མཐུག་ཅིང་མཁྲེགས་པ་སྲ་ཞིང་འབར་བའི་རྡོ་རྗེའི་རྭ་བ་དང་། རྡོ་རྗེའི་རྭ་བའི་
སྟེང་དུ་མཚམས་མེད་པར་དུམ་བུ་གཅིག་ཏུ་གྱུར་ཅིང་། སྟེང་རྡོ་རྗེའི་མདའི་དྲ་བ་དང་། འོག་རྡོ་
རྗེའི་བླ་བྲེས་བརྒྱན་པའི་རྡོ་རྗེའི་གུར་འབར་བའོ། །ཞེས་གསལ་བར་གསུངས་པའི་ཕྱིར་རོ། །དེས་
ན་ལུས་ཀྱི་སྤྱི་བའི་རུས་པ་སྣ་ཚོགས་རྡོ་རྗེ། རྐང་མཐིལ་གྱི་རུས་པ་རྣམས་རྡོ་རྗེའི་ས་གཞི། རྩིབ་

རིས་རྡོ་རྗེའི་གུར་ལ་སོགས་པར་ལུང་འདིས་བསྙོན་དུ་མེད་པར་གྲུབ་པ་ཡིན་ནོ། ཞེས་བྲིས་པ་འདི་
དག་ནི་མཆོག་ཏུ་བཞད་གད་དུ་འོས་པའི་ཅལ་ཅོལ་ཆེན་པོ་ཁོ་ན་སྟེ། འདི་ལྟར་ཁོ་བོས་ནི། བུ་སྟོན་
། ཚིག་རིས་ཙམ་
རིན་པོ་ཆེའི་གསུང་དེ་ཉིད་ཀྱི་དགོངས་པ་རྫོགས་པར་དྲིལ་ནས་བཀོད་པ་ཡིན་གྱི
དེ་ཡང་སྤྱི་བོར་སྣ་ཚོགས་རྡོ་རྗེ་ཞེས་སོགས་ཀྱིས་ལུས་དཀྱིལ་བསྟན་གྱི
ཞིག་བཀོད་པ་མ་ཡིན་ལ། 
དཀྱིལ་འཁོར་དུ་སྒོམ་ཚུལ་དེ་ནི། ཀྱི་རྡོར་དང་བདེ་མཆོག་དྲིལ་བུ་ལུས་དཀྱིལ་གྱི་སྐབས་གཉིས་
། ཀྱི་
ཀར་ཁྱད་པར་མེད་པར་བཀོད་པ་ལ་བདེ་མཆོག་གི་སྐོར་གང་ན་ཡང་བཤད་པ་མི་འདུག་ཀྱང་
རྡོར་སོགས་གཞན་གྱི་སྐབས་ཀྱི་རྒྱ་གཞུང་ན་འདུག་པ་གཟིགས་པ་ཡིན་ན་ནི་བདེ་མཆོག་གི་སྐོར་གང་
ན་ཡང་འདུག་པ་མ་མཐོང་ཡང་ཀྱི་རྡོར་ལྟ་བུ་གཞན། འདི་འདྲ་ཞིག་གི་རྒྱ་གཞུང་ན་འདུག་པ་བདེ་
མཆོག་ལ་སྦྱར་བར་འདུག་གོ་ཞེས་གདོན་མི་ཟ་བར་གསུང་བར་འགྱུར་བ་གོར་མ་ཆག་པ་ཡིན་པ་ལ
བདེ་མཆོག་གི་སྐོར་གང་ན་ཡང་འདུག་པ་མ་མཐོང་ངོ་ཞེས་པ་ཙམ་ཞིག་
དེ་ལྟར་མ་གསུངས་པར། 
གསུངས་པ་ནི་རྒྱ་གཞུང་གཞན་ནས་བཤད་པ་ལྟ་སྨོས་ཀྱང་ཅི་དགོས་སོ་སྙམ་དུ་མཁས་པ་ཆེན་པོ་དེ་
ཉིད་ཀྱི་དགོངས་པ་ལ་ཐེ་ཚོམ་མི་ཟ་བར་ཁོང་དུ་ཆུད་ནས། ཁོ་བོས་དེ་ལྟར་སྨྲ་ལ། བདག་གི་རྗེ་
ཙོང་ཁ་པ་ཆེན་པོས། འདོད་འཇོར་བདོ་ཁ་ཅིག ། མིག་པཉྩ་རེ་ཁའི་རྩིག་པ་ཞེས་སོགས་འདོད་པ་
ལ༑ ༑མཁས་པ་དག་སྡོམ་པ་བཤད་པར། ། གོ་རིམ་བཞིན་དུ་ལུས་སྐྱེས་ནས། །རྡོ་རྗེ་ཕུར་བུ་ལྷན་
ཅིག་སྐྱེས། །བཅིངས་པ་ཐིག་སྐུད་རབ་ཏུ་ལྡན། །ཤིན་ཏུ་མཚམས་མེད་བརྟན་པར་བཅིངས། །གུར་
གཞན་བདེ་མཆོག་གི་སྐོར་གང་ནའང་
ན་རུས་པའི་འཕྲེང་བ་ཉིད། ཅེས་པ་ཙམ་མ་གཏོགས་པ 
འདུག་པ་མ་མཐོང་ངོ་། །ཞེས་གསུངས་པ་ནི། དེ་བཞིན་དུ་སྣང་སྟེ། བོད་ཀྱི་བཤད་པ་ལ་དེ་འདྲའི་
རིགས་ཀྱི་ལུས་དཀྱིལ་བསྒོམ་པ་ཀུན་བཏགས་མང་བར་སྣང་ངོ་། །ཞེས་གསུངས་པའི་དོན་ཡང་
དེ་ལྟར་ཡིན་ནོ། །ཁྱོད་ཀྱིས་འདི་སྐད་དུ། བུ་སྟོན་ཐམས་ཅད་མཁྱེན་པས་བདེ་མཆོག་གི་སྐབས་
སུ་དེ་ལྟར་འདོད་པ་ལ་དགག་པ་མཛད་པ་ཡིན་ཀྱང་། དོན་ལ་གནས་པའི་སྐྱོན་མེད་དེ། ཞུས་སྨྲས་
ནས༑ ༑དེའི་སྒྲུབ་བྱེད་དུ་བསྲུང་འཁོར་ལུས་ལ་སྐྱེད་ཚུལ་ནི། སྔར་དྲངས་པའི་སྡོམ་པ་བཤད་

པར༑ ༑གུར་ནི་རུས་པའི་འཕྲེང་བ་ཉིད། ཅེས་ལུས་ཀྱི་རུས་པའི་འཕྲེང་བ་འབྲེལ་བ་རྣམས་ནི་རྡོ་
རྗེའི་གུར་དུ་བཤད་ལ། གུར་གྱི་དོན་ནི་རྡོ་རྗེའི་ས་གཞི་ལ་སོགས་པ་བསྲུང་འཁོར་ཐུན་མོང་བ་སྤྱིའི་
མིང་ཡིན། ཞེས་སྨྲས་པས་ནི་ལུས་ལ་བསྲུང་འཁོར་སོགས་བསྒོམས་ཚུལ་དེ་འདྲ་བ་དག ། སྡོམ་
པ་བཤད་པའི་ཚིག་དེ་ཙམ་མ་གཏོགས་པ་གཞན་བདེ་མཆོག་གི་ཆོས་སྐོར་གང་ནས་ཀྱང་མ་བཤད་
པའི་སྐྱོན་མེད་དེ། བསྲུང་འཁོར་ལུས་ལ་སྐྱེད་པའི་ཚུལ་དེ་འདྲ་བ་སྡོམ་པ་བཤད་པའི་ཚིག་དེས་བཤད་
པའི་ཕྱིར་ཞེས་སྨྲས་པར་སོང་བ་ལ་བསྙོན་དུ་ཅི་ཞིག་ཡོད། སྡོམ་པ་བཤད་པ་ལས་གཞན་ནས་མ་
བསྟན་པ་མ་ཡིན་ཏེ། སྡོམ་པ་བཤད་པ་ནས་བཤད་པའི་ཕྱིར། ཞེས་པ་ལྟ་བུའི་སྒྲུབ་བྱེད་ནི། ཐོག་
མར་སྦྱོར་བ་སློབ་པ་ལ་ཞུགས་པའི་བྱིས་པ་ཆུང་ངུ་དག་ཀྱང་འགོད་པར་མི་བྱེད་ན། ངོ་ཚ་ཡོངས་
སུ་བཏང་བ་ཁྱོད་ཀྱིས་འདི་ལྟ་བུའི་སྒྲུབ་བྱེད་འགོད་ཚུལ་སུ་ཞིག་གི་ཁ་ལས་བཙལ་ཏེ་རྙེད། རྡོ་རྗེའི་
གུར་ཞེས་པའི་ཚིག་དི། བསྲུང་འཁོར་ཐུན་མོང་བ་སྤྱིའི་མིང་དུ་བཏགས་ནས་སྨྲས་པ་ཡོད་ཀྱི། གུར་
གྱི་དོན་བསྲུང་འཁོར་ཐུན་མོང་བ་སྤྱིའི་མིང་ག་ལ་ཡིན། མིང་དང་དོན་གྱི་རྣམ་དབྱེ་ཙམ་གྱི་བརྡ་
ལ་ཡང་མ་བྱུང་བར་གྱ་ཚོམས་སུ་སྨྲ་བ་ནི་ཐུབ་ཆོད་དེ། གུར་བསྲུང་འཁོར་ཐུན་མོང་བའི་སྤྱི་མིང་
ཡིན་པའི་ཤེས་བྱེད་དུ། སློབ་དཔོན་ཨ་བྷྱ་ཀ་རས། ས་འོག་གི་མཐར་ཐུག་བ་ཇི་ལྟར་མངོན་པར་
འདོད་པ་ཡི་རྒྱུར་ཞེས་སོགས་དེ་ཉིད་བཤད་པ་དྲངས་པ་ནི་གུར་ཞེས་པ་བསྲུང་འཁོར་ཐུན་མོང་བའི་
ཆ་ཤས་གཅིག་གི་སྒོས་མིང་དུ་སྦྱར་བའི་ལུང་དེ་སྤྱི་མིང་དུ་བཤད་པའི་ལུང་དུ་དྲངས་པས་མཁས་
པའི་ལུགས་ཆ་གཅིག་ཙམ་གྱི་མགོ་མཇུག་གང་ཡིན་ཀྱང་རྟོགས་པའི་ནུས་པ་མེད་པ་གསལ་བར་སྨྲས་
ཏེ་འདི་ལྟར། ལུང་དེས་ནི་རྡོ་རྗེའི་ས་གཞི། རྡོ་རྗེའི་མེ་རི། རྡོ་རྗེའི་རྭ་བ། རྡོ་རྗེའི་མདའི་དྲ་བ།
རྡོ་རྗེའི་བླ་རེ་རྣམས་རང་རང་གི་སྒོས་མིང་གིས་གསལ་བར་རེ་རེ་ནས་སྨོས་ནས་བསྟན་པ་དེ་དག་
གུར་ཞེས་པའི་མིང་གཞན་གྱིས་སྐབས་དེར་བསྟན་པ་ལ་དགོས་པ་ཅུང་ཟད་ཀྱང་མེད་ལ། སྐབས་
དེར་རྡོ་རྗེའི་གུར་ཞེས་པ་ནི། འོག་ན་རྡོ་རྗེའི་བླ་རེ་ཡོད་ཅིང་། སྟེང་ན་མདའི་དྲ་བ་ཡོད་པའི་བར་
གྱི་མཆོད་རྟེན་གྱི་དབྱིབས་ཅན་གྱི་སྒོས་མིང་དུ་འཆད་པར་བཞེད་ནས་སྟེང་རྡོ་རྗེའི་མདའི་དྲ་བ་དང་།

འོག་རྡོ་རྗེའི་བླ་རེས་བརྒྱན་པའི་རྡོ་རྗེའི་གུར་འབར་པའོ། །ཞེས་དམིགས་ཕུག་ནས་གསལ་བར་གསུངས་
སོ༑ ༑དེ་ཡང་རྣལ་འབྱོར་རྫོགས་འཕྲེང་གི་དཀྱིལ་འཁོར་རྣམས་ཀྱི་ཐོག་མར་འཇམ་རྡོར་གྱི་སྐབས་
འདིར་བསྲུང་འཁོར་ཐུན་མོང་བའི་ཆ་རེ་རེ་ནས་རང་རང་གི་སྒོས་མིང་གིས་རྒྱས་པར་བཤད་ནས།
དཀྱིལ་འཁོར་འོག་མ་རྣམས་སུ་བསྲུང་འཁོར་ཐུན་མོང་བ་སྒོམ་པར་སྟོན་དགོས་པའི་སྐབས་ཕལ་
ཆེ་བར། རྡོ་རྗེའི་གུར་ཞེས་པ་ཕྱོགས་གཅིག་གི་མིང་གིས་བསྲུང་འཁོར་ཐུན་མོང་བ་སྤྱི་ལ་བཏགས་
ཏེ་ཚིག་ཚོགས་སྐྱུང་བའི་དགོས་པའི་སླད་དུ་ཐ་སྙད་དེ་ལྟར་སྦྱར་བ་ཡིན་ཏེ། དེ་ཉིད་ལས་ཇི་སྐད་
དུ༑ ༑ ཡེ་ཤེས་མཁའ་འགྲོ་མའི་དཀྱིལ་འཁོར་ནི་རྡོ་རྗེའི་གུར་གྱི་ནང་དུ་སྣ་ཚོགས་པདྨ་དང་། སྣ་
ཚོགས་རྡོ་རྗེའི་ལྟེ་བར་གནས་པའི་གཞལ་ཡས་ཁང་གི་དབུས་སུ་ཞེས་དང་། བཅུ་བདུན་གྱི་བདག་
ཉིད་ཀྱི་དགྱེས་པ་རྡོ་རྗེའི་དཀྱིལ་འཁོར་རྡོ་རྗེའི་གུར་གྱི་ནང་དུ་ཆོས་འབྱུང་གི་དཀྱིལ་ན་གནས་པའི་
གཞལ་ཡས་ཁང་གི་དབུས་སུ། །ཞེས་སོགས་མང་དུ་གསུངས་པ་ལྟར་རོ། །དེ་བས་ན་ཁྱོད་ཉིད་
ཀྱིས་རྡོ་རྗེའི་འཕྲེང་བ་སྐོར་གསུམ་གྱི་དོན་ལ། སྨྲ་བ་ཇི་སྙེད་བྱེད་པ་དེ་ཐམས་ཅད་ནི་ངང་ཚུལ་འདི་
ལྟ་བུ་ཁོ་ནའོ། ཞེས་བློ་དང་ལྡན་པ་དག་གིས་ཁོང་དུ་ཆུད་པར་བྱའོ། །གུར་ནི་རུས་པའི་འཕྲེང་བ་
ཉིད༑ ཅེས་པའི་གུར་ཞེས་པ་དེ། ལུས་ལ་སྒོམ་རྒྱུའི་བསྲུང་འཁོར་ཐུན་མོང་བའི་སྤྱི་མིང་དུ་བྱས་
པ་ན། ལུས་ལ་བསྲུང་འཁོར་ཐུན་མོང་བསྒོམ་རྒྱུ་ཐམས་ཅད་རུས་པའི་འཕྲེང་བ་ཉིད་ལས་སྒོམ་
པར་འདོད་དགོས་ཤིང་། དེས་ན་ལུས་ཀྱི་སྤྱི་བོའི་རུས་པ་སྣ་ཚོགས་རྡོ་རྗེ་ཞེས་སོགས་ཀྱི་དོན་འདི་
ཉིད་ཁས་ཀྱང་བླང་དགོས་སོ། །དེ་ལྟར་ཁྱོད་ཀྱི་ལུས་ལ་བསྲུང་འཁོར་བསྒོམ་པའི་ཚེ། པགས་པ་
རྡོ་རྗེའི་གུར་དང་། བ་སྤུ་མདའི་དྲ་བ། སྐྲ་སེན་མེ་རིར་བསྒོམ་པར་སྨྲས་པ་དང་། ཁས་བླངས་
ཤིན་ཏུ་འགལ་ཏེ། པགས་པ་བ་སྤུ་སྐྲ་དང་བཅས་པ་རུས་པ་ཡིན་པར་ཤེས་ལྡན་སུ་ཞིག་ཁས་ལེན།
གུར་ནི་རུས་པའི་འཕྲེང་བ་ཉིད། ཅེས་པའི་དོན་ནི་ཁྱོད་ཀྱི་འཆད་ཚུལ་དེ་ལྟར་ན། ཚིག་རྐང་དེ་
ཉིད་ཀྱིས་ལུས་ལ་བསྒོམ་པར་བྱ་བའི་བསྲུང་འཁོར་མཐའ་དག་བསྟན་པས། ཚིག་ཐ་མ་དེས་མ་
བསྟན་པའི་དོན་གང་ཡང་། གོ་རིམ་བཞིན་དུ་ལུས་སྐྱེས་ནས་ཞེས་སོགས་རྐང་པ་དང་པོ་བཞི་ལ་

བསྟན་རྒྱུ་མེད་པར་འགྱུར་རོ། །ཡང་འདི་སྐད་ཅེས་གཞལ་ཡས་ཁང་ལུས་ལ་སྐྱེད་ཚུལ་ཡང་། དཔལ་
སམྦྷཊའི་བརྟག་པ་དྲུག་པའི་རབ་བྱེད་གསུམ་པར། ལུས་ནི་དཀྱིལ་འཁོར་ཉམས་དགའ་བར། སྒོ་
བཞིར་ཏྲེ་སྐད་གསུངས་པའོ །རང་གི་ཡན་ལག་བརྒྱད་བྱུང་བས། །ཀ་བ་དེ་ཡིས་བསྐོར་ནས་
གནས༑ ༑དངོས་པོ་ཀུན་གྱི་མཉམ་པའི་ཕྱིར། གྲུ་བཞི་པར་ནི་རབ་ཏུ་གྲགས། །སྐུ་གསུང་ཐུགས་
ཀྱི་ངོ་བོས་ནི། །འཁོར་ལོ་གསུམ་ནི་གཅིག་ཏུ་གསུངས། །རི་ནི་མགོ་བོའི་ཟེའུ་འབྲུ་ལ། །ཇི་ལྟར་
རྩོམ་ཆེན་ལ་སོགས་རིམ། །བླ་མའི་དུས་ཐབས་རིམ་ཉིད་ཀྱིས། །དེ་ནི་རྫོགས་པར་དཀྱིལ་འཁོར་
གནས༑, ༑ཞེས་གསུངས་ལ། དེའི་དོན་ནི་ལུས་མི་མཉམ་པ་མེད་པའི་གཞལ་ཡས་ཁང་གྲུ་བཞི་
སོགས་དངོས་སུ་བཤད་པ་དང་། དངོས་སུ་མ་བཤད་ཀྱང་དོན་ལ་ཐོབ་པ་རྣམས། བླ་མ་བརྒྱུད་
པའི་མན་ངག་ལས་ཇི་ལྟར་འབྱུང་བ་བཞིན་ཁ་བསྐངས་ནས་བསྒོམ་དགོས་པར་བཤད་ལ། ཇི་ལྟར་
ཁ་བསྐང་ཚུལ་བླ་མ་བརྒྱུད་པའི་སོ་སོའི་མན་ངག་གིས་མི་འདྲ་བ་དུ་མ་ཡོད་ཀྱང་། རྗེ་བཙུན་ས་སྐྱ་
བའི་བླ་མ་ཆོས་ཀྱི་སྤྱན་དང་ལྡན་པ་རྣམས་ཀྱི་བཞེད་པ་འདི་སློབ་དཔོན་དགྲ་ལས་རྣམ་རྒྱལ་གྱིས་རྡོ་
རྗེའི་གཞུང་དུ་བཤད་པ་བཞིན་བདེ་མཆོག་གི་སྐབས་སུ་ཡང་ཁ་བསྐངས་པས་འགལ་བ་ཅི་ཞིག་ཡང་
ཅེས་བྲིས་ཤིང་། བདེ་མཆོག་ལུས་དཀྱིལ་གྱི་སྐབས་སུ་རྒྱུད་རྡོ་རྗེ་འཕྲེང་བར་བཤད་པས་ཁ་འགེངས་
པའི་གཞན་ལུགས་སུ་སྒོམ་པ་བཀོད་ནས། དེ་འགོག་པ་ན་བདེ་མཆོག་གི་ལུས་དཀྱིལ་གྱི་སྐབས་སུ་
བཤད་རྒྱུད་རྡོ་རྗེ་འཕྲེང་བས་ཁ་བསྐངས་པ་ཡང་མི་འཐད་དེ་བདེ་མཆོག་གི་སྐབས་སུ་ནི་ལུས་འདོམ་
གང་གྲུ་བཞི་མཉམ་པ། གཞལ་ཡས་ཁང་གྲུ་བཞི་ཡིན་པར་སྔར་གྱི་སམྦྷཊའི་ལུང་གིས་ཤེས་ཤིང་།
མན་སྙེ་དང་དྷ་རི་ཀ་པས་གསུངས་པ་ལ། རྒྱུད་རྡོར་འཕྲེང་དུ་ལུས་ཀྱི་གཡས་གཡོན་དང་མདུན་
རྒྱབ་བཞི་ག་ཞལ་ཡས་ཁང་གྲུ་བཞིར་གསུངས་པའི་ཕྱིར་དང་། བདེ་མཆོག་ཏུ་འབྱུང་བ་བཞིའི་རླུང་
སྒོ་བཞིར་བཤད་དེ། གྲུབ་ཆེན་དྲིལ་བུའི་ཞབས་ཀྱིས། ལུས་ནི་མཉམ་པ་སྒོ་བཞི་རླུང༌། །རྒྱུན་
རྣམས་རབ་མཛེས་ཧེ་རུ་ཀའི། །ལུས་ནི་དཀྱིལ་འཁོར་དུ་འདོད་དོ། །ཞེས་གསུངས་ལ། རྒྱུད་
རྡོར་འཕྲེང་དུ། ཁ་དང་སྣ་བུག་གཡས་གཡོན་འོག་སྒོ་སྟེ་སྟེང་འོག་གི་སྒོ་བཞི། དཀྱིལ་འཁོར་གྱི་

སྒོ་བཞིར་བཤད་པའི་ཕྱིར་རོ། ། རྒྱུ་མཚན་དེ་རྣམས་ཀྱི་ཕྱིར་བདེ་མཆོག་གི་སྐབས་སུ། རྒྱུད་རྡོར་
འཕྲེང་གི་ཁ་བསྐངས་པ་མི་འཐད་པར་གྲུབ་ལ། མ་རྒྱུད་ནང་མཐུན་པའི་ཕྱིར། ཀྱི་རྡོར་གྱི་ཆོས་
སྐོར་ནས་ཁ་བསྐངས་པ་ཤིན་ཏུ་འཐད་པར་གྲུབ་པ་ཡིན་ནོ། ཞེས་བྲིས་སོ། །དེ་ལ་བརྗོད་པར་བྱ་
སྟེ༑ ༑སམྦྷཊའི་ལུང་དྲངས་མ་ཐག་པའི་སྒོ་བཞིར་ཇི་སྐད་གསུངས་པའོ། ཞེས་པ་དེ་ཉིད་ཀྱིས།
ཇི་སྐད་གསུངས་པའི་སྒོ་བཞི་ནི། ། སྔར་རབ་བྱེད་ཉི་ཤུ་པར། །གཙོ་བོ་དམ་པ་ཡི་ནི་སྒོ། །སྟེང་
དང་འོག་ཏུ་རབ་ཏུ་གྲགས། །འོག་གི་སྒོ་ནི་རྣམ་པར་ཤེས། ། སྟེང་གི་སྒོ་ནི་དབྱིངས་ཉིད་དེ། ཞེས་
གསུངས་པའི་སྟེང་འོག་གི་སྒོ་བཞི་ལ་མན་ངག་སྙེ་མ་ལས་བཤད་དེ། དེ་ཉིད་ལས་ཇི་སྐད་གསུངས་
པ་ནི། བརྗོད་པའི་རིམ་པ་ལས་མ་འདས་པར་ཏེ། ཉི་ཤུ་རྩ་བཞི་པར་ནི་ལུས་དང་ངག་གི་སྒོ་དག་
དང་༑ ༑སེམས་ཀྱི་སྒོ་ཡང་མཆོག་ཉིད་ཀྱིས་ན་རྣམ་པ་གཉིས་སུ་བྱས་པ། ཞེས་སྒོ་བཞི་རྣམས་
གསུངས་སོ། ཞེས་བཤད་པས་སོ་དེ་བས་ན་འདི་ལྟར། ཁྱོད་ཀྱིས་བདེ་དགྱེས་ཀྱི་གཞལ་ཡས་ཁང་
ལུས་ལ་སྐྱེད་ཚུལ་སམྦྷཊའི་ལུང་དེའི་དོན་དུ་འཆད་པ་མི་འཐད་པར་ཐལ། ཁྱོད་ཀྱིས་གཞལ་ཡས་
ཁང་ལུས་ལ་སྐྱེད་ཚུལ་དེ་ལ་སྙིང་ནས་རྒྱུ་བའི་འབྱུང་བ་བཞིའི་རླུང་སྒོ་བཞིར་སྐྱེད་པ་ཡིན་ཅིང་།
སམྦྷཊའི་ལུང་དེའི་དོན་ལ་སྟེང་འོག་གི་སྒོ་བཞི། གཞལ་ཡས་ཁང་གི་སྒོ་བཞིར་སྐྱེད་པའི་ཕྱིར་རོ།
དེ་ལ་ཁྱབ་པ་མེད་ན་བདེ་མཆོག་གི་སྐབས་སུ་ལུས་འདོམ་གང་གྲུ་བཞི་མཉམ་པ་གཞལ་ཡས་ཁང་གྲུ་
བཞིར་བསྒོམ་པ་ཡིན་ཅིང་རྒྱུད་རྡོར་འཕྲེང་ལས་ལུས་ཀྱི་མདུན་རྒྱབ་དང་གཡས་གཡོན་བཞི། གཞལ་
ཡས་ཁང་གྲུ་བཞིར་བཤད་པ་ལས། བདེ་མཆོག་གི་ལུས་དཀྱིལ་གྱི་སྐབས་སུ་རྒྱུད་རྡོར་འཕྲེང་ནས་
ཁ་འགེངས་པ་མི་འཐད་པའི་ཁྱབ་པ་ཡོད་པ་བུད། སམྦྷཊའི་ལུང་དོན་བརྗོད་མ་ཐག་པ་དེ་ལྟར་ཡིན་
པའི་ཕྱིར། ལུང་དེ་ནི་ཁྱད་རང་གི་འདོད་པ་དེ་ཉིད་འགོག་བྱེད་དུ་དྲངས་པ་ཡིན་པར་ཟད་དོ། །གྲུབ་
ཆེན་རྡོ་རྗེ་དྲིལ་བུ་པས་མཛད་པའི་ལུས་དཀྱིལ་གྱི་སྒྲུབ་ཐབས་མར་དོས་བསྒྱུར་བ་ལས། སྒལ་ཚིགས་
རི་རྒྱལ་དེ་བཞིན་ཏེ། །ལུས་ནི་མཉམ་པར་སྒོ་བཞི་པ། །རྒྱུན་རྣམས་རབ་མཛེས་ཧེ་རུ་ཀའི། ལུས་
ཀྱི་དཀྱིལ་འཁོར་ཉིད་དུ་འདོད། ཅེས་འབྱུང་ཞིང་། འགྱུར་གཞན་ལས། ལུས་ནི་མཉམ་པ་གྲུ་

བཞི་པ། ཅེས་འབྱུང་བ་ལ། ལུས་ནི་མཉམ་པ་སྒོ་བཞི་རླུང་། ཞེས་ལུང་གི་ཚིག་ཤིན་ཏུ་ནོར་བར་
དྲངས་ཏེ། སྒྲུབ་བྱེད་ཀྱིས་འཕོངས་པས། ཅི་བྱ་གཏོལ་མེད་དུ་གྱུར་པ་གསལ་བར་མ་བྱེད་ཅིག།
སྙིང་ནས་རྒྱུ་བའི་རླུང་བཞི་སྒོ་བཞིར་སྐྱེད་པར་སྨྲས་པས་ནི། བདེ་མཆོག་གི་ལུས་དཀྱིལ་ལ་སྒོམ་
བཞི་ལུས་ཀྱི་གནས་གང་དུ་སྐྱེད་པ་ཙམ་ཡང་མ་ཤེས་སོ། །བཤད་རྒྱུད་རྡོ་རྗེ་འཕྲེང་བར་སྟེང་འོག་
སྒོ་ཡི་དབྱེ་བ་ཡིས། སྒོ་བཞི་ཞེས་ནི་བཤད་པ་ཡིན༔ ཞེས་པའི་དོན་ཁ་སྣ་བཤང་གཅིའི་ལམ་གྱི་
བུག་པ་བཞི་སྒོ་བཞིར་བཤད་པ་མ་ཤེས་པར། ཁ་དང་སྣ་བུག་གཡས་གཡོན་དང་འོག་སྒོ་བཞི་ལ་
སྒོ་བཞིར་བཤད་པར་སྨྲས་པས། རྒྱུད་ཀྱི་རྡོ་རྗེའི་ཚིག་མཐའ་དག་ཕོ་ཚོད་འབའ་ཞིག་གི་སྙིང་ཁམས་
ལྷུར་བླངས་ཏེ་འཆད་པ་གསལ་བར་བྱས་སོ། །བདེ་དགྱེས་ཀྱི་ལུས་དཀྱིལ་སྒོམ་པའི་ལུས་རྟེན་གྱི་
དཀྱིལ་འཁོར་དུ་སྒོམ་ཚུལ་བླ་མའི་མན་ངག་གིས་ཁ་འགེངས་པ་ན། སློབ་དཔོན་དགྲ་ལས་རྣམ་རྒྱལ་
གྱི་གཞུང་དུ་བཤད་པ་བཞིན་ཁ་འགེངས་པ། རྗེ་བཙུན་ས་སྐྱ་པ་གོང་མ་རྣམས་ཀྱི་བཞེད་པ་དང་གཏན་
མིན་པའི་ཚུལ་འོག་ཏུ་འཆད་དོ། །ཡང་འདི་སྐད་ཅེས། གལ་ཏེ་བདེ་མཆོག་གི་གཞུང་དུ་མ་བཤད་
པ་ཀྱི་རྡོར་ནས་ཁ་བསྐང་དུ་མི་རུང་ངོ་སྙམ་ན། དེ་ལྟ་ན་ཁྱེད་རང་གི་བདེ་མཆོག་གི་ལུས་དཀྱིལ་གྱི་
སྐབས་ཐམས་ཅད་དུ། བཤད་རྒྱུད་རྡོ་རྗེ་འཕྲེང་བ་ནས་བཤད་པ་ལྟར་ལུས་ནི་གཞལ་ཡས་ཁང་དུ་
གྱུར༑ ༑སངས་རྒྱས་ཀུན་གྱིས་ཡང་དག་བརྟེན། ཞེས་པ་ནས། ཕུང་པོ་ལྔ་ནི་ཡང་དག་ལྔ་།. །རྣམ་
དགུ་ཁ་དོག་ལྔར་ནི་དབྱེ། །དེ་དག་གཞལ་ཡས་ཁང་དུ་སྒོམས།: ཞེས་པའི་བར་གྱིས་ཅི་རིགས་པ་
ཁ་བསྐངས་ལ་གསལ་གདབ། ཅེས་པ་ཡང་མི་འཐད་པར་འགྱུར་ཏེ། བདེ་མཆོག་གི་གཞུང་དུ་
དངོས་སུ་མ་བཤད་པ་གསང་འདུས་ཀྱི་བཤད་རྒྱུད་ནས་ཁ་བསྐངས་པའི་ཕྱིར་རོ། །ཞེས་སུག་རིས་
སུ་བྱས་སོ། །བདག་གི་རྗེ་བླ་མས༔ ལཱུ་ཨི་པའི་སྒྲུབ་ཐབས་ཀྱི་རྣམ་བཤད་འདོད་འཇོར། དེ་བས་
གཞལ་ཡས་ཁང་བསྐྱེད་པ་ལ། རྡོ་རྗེ་འཕྲེང་བར་ལུས་ཀྱི་ཆ་དུ་མ་ཞིག །གཞལ་ཡས་ཁང་གི་ཆ་
སོ་སོར་སྐྱེད་པར་གསུངས་པ་རྒྱས་པའི་ལུགས་ཡིན་ལ། འདིར་ནི་དཔེར་ན་ཧཱུཾ་ཡིག་གཅིག་པ་ལས།
ཕྱིའི་གཞལ་ཡས་ཁང་ཐམས་ཅད་སྐྱེད་པ་བཞིན་ཏུ་དྲིལ་བུ་པས། ལུས་ནི་མཉམ་པ་གྲུ་བཞི་པ། །རྒྱུན་

11
རྣམས་རབ་མཛེས་ཧེ་རུ་ཀའི། །ལུས་ཀྱི་དཀྱིལ་འཁོར་ཉིད་དུ་འདོད། ཅེས་ལུས་འདོམ་གང་ཡན་
མན་དང་ཕན་ཚུན་དུ་མཉམ་པ་ལས་ངོས་བཞི་མཉམ་པའི་གཞལ་ཡས་ཁང་གྲུ་བཞི་པ་བསྐྱེད་པ་དང་།
ཕ་གུ་དང་དྲ་ཕྱེད་སོགས་ཀྱི་རྒྱན་གྱིས་རབ་ཏུ་མཛེས་པའི་ཧེ་རུ་ཀའི་རྟེན་གྱི་ལུས་དཀྱིལ་བསྒོམ་པར་
བཤད་པ་ནི་བསྡུས་པའོ། །ཞེས་བཤད་རྒྱུད་རྡོ་རྗེ་འཕྲེང་བར་བཤད་པའི་ལུས་རྟེན་གྱི་དཀྱིལ་འཁོར་
དུ་སྒོམ་ཚུལ་དང་། བདེ་མཆོག་ལོ་དྲིལ་གྱི་ལུས་རྟེན་གྱི་དཀྱིལ་འཁོར་དུ་བསྐྱེད་ཚུལ་མི་འདྲ་བར་
དངོས་སུ་གསུངས་ཀྱི། བདེ་མཆོག་གི་སྐབས་སུ་རྡོ་རྗེ་འཕྲེང་བ་ནས་བཤད་པ་དེ་དག་གིས། ཅི་
རིགས་པར་ཁ་བསྐངས་ནས་བསལ་གདབ། ཅེས་པའི་ཚིག་ཟུར་ཙམ་ཡང་གང་དུའང་མ་གསུངས་
ན་མངོན་སུམ་ལ་བསྙོན་པའི་རྫུན་གྱི་ཚིག་འདི་འདྲ་བ་དག་རང་དབང་ཅུང་ཟད་ཡོད་པ་སུ་ཡང་སྨྲ་
བར་མི་བྱེད་མོད། ཁྱོད་ནི་དུར་ཁྲོད་དུ་བརྒྱལ་བའི་ཝ་སྐྱེས་ལྟར་སུ་ཞིག་གིས་རང་དབང་མེད་པར་
བྱས་པ་སྨྱོས་ཤིག །དེའི་འོག་ཏུ་བརྟེན་པ་ལུས་དཀྱིལ་ལ་རྩོད་པ་སྤང་བར་རློམས་ནས་ཕྱི་དཀྱིལ་
དང་ལུས་དཀྱིལ་ལྷ་གྲངས་མ་མཐུན་པའི་རྩོད་པ་སྤང་བ། ཕྱི་ནང་ཐུན་མོང་བའི་ལྷ་མེད་པའི་རྩོད་
པ་སྤང་བ། ལུས་དཀྱིལ་དང་ལུས་ལ་ལྷ་འགོད་པའི་ཁྱད་པར་མ་ཕྱེད་པའི་རྩོད་པ་སྤང་བ་གསུམ་
བྱས་ནས། ཕྱིའི་དཀྱིལ་འཁོར་ལ་ལྷ་དགུ་ལས་མེད་པ་ལ། ལུས་དཀྱིལ་གྱི་ལྷ་བརྒྱ་ལྔ་བཅུ་རྩ་བདུན་
ལ་སོགས་པ་བཀོད་ཅིང་། ཞེས་ཁོ་བོས་བྲིས་པ་འགོག་པའི་སླད་དུ་དཀའ་བ་ལྷུར་བླངས་པའི་བབ་
ཅོལ་མང་དུ་སྨྲས་པས་ནི། དགག་སྒྲུབ་ཀྱིས་བརྡ་བཏགས་པ་ཙམ་ལ་བློ་ཁ་ཕྱོགས་པ་ཡན་ཆད་ཐམས་
ཅད་མཆོག་ཏུ་ངོ་ཚ་བར་བྱེད་པའི་ཆེ་ངེ་སྔོན་མེད་པ་སྟེ། འདི་ལྟར་ཕྱིའི་དཀྱིལ་འཁོར་ལ་ལྷ་དགུ་
ལས་མེད་པ་ལ་ཞེས་པ་ནས་བོད་ཀྱི་ལུས་དཀྱིལ་སྒྲུབ་ཆུལ་རྣམས་ལ་སྣང་སྟེ། ཞེས་བྱ་བའི་བར་
འདི་ཉིད་ཀྱི་རྡོ་རྗེའི་ལུས་དཀྱིལ་མི་འཐད་པའི་སྒྲུབ་བྱེད་ཀྱི་རྟགས་སྦྱོར་བཀོད་པ་དང་། འཐད་པ་
འགོག་པའི་ཐལ་སྦྱོར་བཀོད་པ་གང་ཡང་མིན་གྱི། ལུས་དཀྱིལ་དང་། ལུས་ལ་ལྷ་འགོད་པ་ཙམ་
གྱི་ཁྱད་པར་ཡང་མ་ཕྱེད་པར་ལུས་དཀྱིལ་སྒོམ་ཚུལ་མེད་ཏུ་སྨྲ་བ་དག་མི་འཐད་ཅེས་པའི་དམ་བཅའ་
ཙམ་ཞིག་སྨྲ་ནས། མི་འཐད་པའི་སྒྲུབ་བྱེད་འཐད་པ་འགོག་པའི་དགག་སྒྲུབ་འདིར་མ་སྤྲོས་སོ། །ཞེས་

2
བྱ་བའི་དོན་ཡིན་མོད་ཀྱི་དེ་ལྟ་ན་ཡང་ཚིག་འདི་དག་ཁོ་བོས་ཁྱོད་ཀྱིས་ལུས་དཀྱིལ་སྒོམ་ཚུལ་དེ་འཐད་
པ་འགོག་པའི་སྦྱོར་བ་བཀོད་པ་ཡིན་ནོ་ཞེས། ནན་གྱིས་ཁྱོད་འདི་འདོད་ཅེས་པ། གསལ་བར་དབང་
ཕྱུག་སྤྱོད་པ་ཡིན་ཞེས་བྱ་བ་ངང་ཚུལ་ལྷུར་ལེན་པ་ཁྱོད་ལ། ཁོ་བོས་སྦྱོར་བ་བཀོད་པར་ཁས་བླངས་
ལ་སྨྲས་པར་བྱ་ཡིས། རྟགས་གསལ་དང་ཁྱབ་པའི་རྣམ་དབྱེ་ཙམ་ཡང་མི་ཤེས་ཤིང་། མ་བསླབས་
བར་དགག་སྒྲུབ་ལ་ཞུགས་ནས་རང་ཉིད་འཚེང་བ། ཁྱོད་ནི་དམུས་ལོང་གཟུགས་ལ་བལྟ་བ་དང་
མཚུངས་མོད་ཀྱང་། དགག་སྒྲུབ་བགྱི་བར་ཅུང་ཟད་བློ་ཁ་ཕྱོགས་པའི་གཞོན་ནུ་ལས་དང་པོ་པ་ཡན་
ཆད་ཐམས་ཅད་ཀྱིས་ཁོ་བོའི་ཚིག་འདི་ལ་བརྟག་པར་བྱོས་ཤིག །ཁོ་བོས་སྔར་ཡི་གེར་བཀོད་པ་
འདི་ཐལ་སྦྱོར་དུ་བྱེད་ན་ནི། འདི་ལྟར་འགྱུར་ཏེ། ཁྱེད་ཀྱིས་མན་ངན་མཆོག་ཏུ་མིང་བཏགས་
པའི་ལུས་དཀྱིལ་སྒྲུབ་ཚུལ་འདི་མུན་སྤྲུལ་ཡིན་པར་ཐལ། ཕྱིའི་དཀྱིལ་འཁོར་ལྷ་དགུ་ལས་མེད་
པ་ལ། ལུས་ལ་ལྷ་བརྒྱ་ལྔ་བཅུ་རྩ་བདུན་ལ་སོགས་པ་བཀོད་ཅིང་། ལུས་དཀྱིལ་གྱི་ལྷའི་ནང་ན་ཕྱི་
དཀྱིལ་ལ་བཀོད་པ་དང་ཐུན་མོང་བའི་ལྷ་གཅིག་ཀྱང་མེད་པ་སོགས་ཀྱི་ཚུལ་འདི་རྒྱུད་རྒྱ་གཞུང་གང་
ནས་ཀྱང་མ་བཤད་ཅིང་། དོན་ཐོབ་ལ་མེད་ཀྱང་ལུས་དཀྱིལ་དང་ལུས་ལ་ལྷ་བཀོད་པའི་ཁྱད་པར་
ཙམ་ཡང་མ་བྱེད་པའི་བློས་བཏགས་ཡིན་པའི་ཕྱིར། ཞེས་བྱ་བ་འགྱུར་བ་ཡིན་ནོ། །དེའི་ཚེ་ལུས་
དཀྱིལ་སྒྲུབ་ཚུལ་དེ་མི་འཐད་པར་ཐལ། ཕྱིའི་དཀྱིལ་འཁོར་ལ་ལྷ་དགུ་ལས་མེད་པ་ལ། ལུས་
དཀྱིལ་བྱི་ལྷ་བརྒྱ་ལྔ་བཅུ་རྩ་བདུན་ལ་སོགས་པ་བཀོད་པའི་ཕྱིར། ཞེས་སྨྲས་པར་འགྲོ་དགོས་པ་ཨེ་
ཡིན༑ ༑དེར་འགྲོ་མི་དགོས་ན་ཁྱོད་ཀྱིས་ཕྱི་དཀྱིལ་གྱི་ལྷ་གྲངས་ལས་ནང་ལུས་དཀྱིལ་མང་བ་མ་
རུང་ན། ཞེས་སྨྲས་ནས་དེ་ལ་དགག་པ་མང་དུ་སྨྲས་པ་འདི་དག་ཐམས་ཅད་སུ་ཞིག་གི་ཁས་ལེན་
འགོག་པ་སྨྲས་ཤིག །ཁས་ལེན་མཁན་མེད་པ་འབའ་ཞིག་བཀག་ནས་ནམ་མཁའ་ལྡང་པའི་དཀའ་
ཐུབ་ལ་གནས་སམ་ཅི། དེར་འགྲོ་དགོས་ན་ནི། དངོས་པོ་བྱེ་བྲག་ཡིན་པར་ཐལ། དངོས་པོ་ཡིན།
དངོས་པོ་དང་བདག་གཅིག་ཏུ་འབྲེལ། ཁྱོད་མ་ཡིན་ཞིང་དངོས་པོ་ཡིན་པ་དུ་མ་གྲུབ་པའི་ཕྱིར། ཞེས་
བཀོད་པ་ན། དངོས་པོའི་བྱེ་བྲག་ཡིན་པར་ཐལ། དངོས་པོ་ཡིན་པའི་ཕྱིར། ཞེས་པའི་ཁྱབ་པ་

13
ཁས་བླངས་པར་འགྲོ་དགོས་སོ་ཞེས་ཟེར་བ་དང་ཁྱད་པར་ཅི་ཞིག་ཡོད། ཨེ་མ་འདི་ལྟ་བུ་ཡང་དགག་
སྒྲུབ་ཀྱི་ཡི་གེ་འགོད་པ་ལ་ཞུགས་སོ། །གཞན་ཡང་ཕྱིའི་དཀྱིལ་འཁོར་ལ་ལྷ་དགུ་ལས་མེད་པ་ལ།
ལུས་ལ་ལྷ་བརྒྱ་ལྔ་བཅུ་རྩ་བདུན་ལ་སོགས་པ་བཀོད་ཅིང་ལུས་དཀྱིལ་གྱི་ལྷའི་ནང་ན་ཕྱི་དཀྱིལ་ལ་བཀོད་
པ་དང་ཐུན་མོང་བའི་ལྷ་གཅིག་ཀྱང་མེད་པ་སོགས་རྒྱུད་རྒྱ་གཞུང་ཚད་ལྡན་གང་ནས་ཀྱང་མ་བཤད་
ཅིང་ཞེས་སྨྲས་པ་ན། ཕྱིའི་དཀྱིལ་འཁོར་ལ་ལྷ་དགུ་ལས་མེད་པ་ལ༑ ལུས་ལ་ལྷ་བརྒྱ་ལྔ་བཅུ་རྩ་
བདུན་ལ་སོགས་པ་བཀོད་པ་རྒྱུད་རྒྱ་གཞུང་ཚད་ལྡན་གང་ནས་ཀྱང་མ་བཤད་པའི་ཕྱིར་ཞེས་ཁས་
བླངས་དགོས་པ་ཨེ་ཡིན། མི་དགོས་ན་ཕྱི་དང་ལུས་དཀྱིལ་གྱི་ལྷ་གྲངས་མི་མཐུན་པ་རྒྱུད་རྒྱ་གཞུང་
ནས་མ་བཤད་པ་ཁོ་བོས་གང་དུ་ཁས་བླངས་པ་སྨྱོས་ཤིག །དེ་ལྟར་འགོད་ན། དམར་འབར་བའི་
མེ་ཡིན་ཞིང་ཚ་བའི་རེག་བྱས་སྟོང་པ་གཞི་མ་གྲུབ་པར་ཁས་བླངས་ན། དམར་འབར་བའི་མེ་ཡིན་
པ་གཞི་མ་གྲུབ་པར་ཁས་བླངས་དགོས་པར་ཐལ་ལོ། །དེར་མ་ཟད་ཕྱི་ནང་གི་དཀྱིལ་འཁོར་གྱི་ལྷ་
གྲངས་མི་མཐུན་པའི་ལུས་དཀྱིལ་གྱི་རྣམ་གཞག་བྱས་པ་ཅིག་མི་འཐད་པར་སྨྲས་ན་ཕྱི་ནང་གི་གྲངས་
མི་མཐུན་པ་ཐམས་ཅད་སྨྲ་ཨེ་དགོས། མི་དགོས་ན་ཁོ་བོས་ཕྱི་དཀྱིལ་ལ་ལྷ་དགུ་ལས་མེད་པ་ལ་
ལུས་ལ་ལྷ་བརྒྱ་ལྔ་བཅུ་རྩ་བདུན་ལ་སོགས་པ་བཀོད་པའི་ཀྱི་རྡོར་གྱི་ལུས་དཀྱིལ་རྒྱ་གཞུང་ཚད་ལྡན་
གང་ནས་ཀྱང་མ་བཤད། ཅེས་སྨྲས་པའི་དབང་དུ་བྱས་ཀྱང་དེ་ཙམ་གྱིས་སྤྱིར་ཕྱི་ནང་གི་ལྷ་གྲངས་
མི་མཐུན་པ་མི་འཐད་པར་ཁས་བླངས་པའི་རྒྱུ་མཚན་གང་ཡིན། དེ་ཡང་ཁོ་བོས་ཁས་མ་བླངས་
ན་ཁྱོད་ཀྱིས་བདེ་མཆོག་ལ་ཕྱི་ནང་གི་ལྷ་གྲངས་མི་མཐུན་པ་ཡོད་པ་སོགས་དུ་མ་ཞིག་ཁོ་བོ་ཅག་ལ་
གནོད་བྱེད་དུ་བཀོད་པ་ཐམས་ཅད་འབྲེལ་མེད་ཀྱི་བླ་བརྡོལ་འབའ་ཞིག་ཏུ་གྱུར་པ་གསལ་བར་བྱས་
སོ༑ ༑དེ་བས་ན་ཕྱི་དཀྱིལ་དང་ལུས་དཀྱིལ་གྱི་ལྷ་གྲངས་མི་མཐུན་པའི་རྣམ་གཞག་རྒྱ་གཞུང་ཚད་
ལྡན་གང་ནས་ཀྱང་མ་བཤད་པར་ཁོ་བོ་ཅག་གིས་སྐབས་གང་དུ་ཡང་། དངོས་ཤུགས་གང་ལ་ཡང་
ཁས་མ་བླངས་ཤིང་། བདེ་མཆོག་དྲིལ་བུ་པའི་ལུས་དཀྱིལ་སྒོམ་པའི་ཚེ་ཕྱི་དཀྱིལ་ལ་བཀོད་པ་ཧེ་
རུ་ཀ་ཡབ་ཡུམ་ལས་མེད་ཀྱང་ལུས་ལ་བཀོད་པའི་ལྷ་དྲུག་ཅུ་རྩ་གཉིས་ཡོད་པ་ནི། ཁོ་བོ་ཅག་གི་འདོད་

པ་གཏིང་ཚུགས་པ་ཡིན་པས་དཀྱིལ་འཁོར་གང་ལ་ཡང་ཕྱི་ནང་གི་ལྷ་གྲངས་མཐུན་དགོས་པ་རྨི་ལམ་
དུ་ཡང་ཁས་མི་ལེན་ནོ། །དེའི་ཕྱིར་ཕྱི་ནང་གི་ལྷ་གྲངས་མི་མཐུན་པ་ཡོད་པ་ད་རི་ཀ་པ་སོགས་དུ་
མའི་ལུང་གིས་བསྒྲུབ་པའི་ངལ་བ་བྱས་པ་ཐམས་ཅད་ནི་དོན་མེད་པར་དུབ་པ་ལྷུར་ལེན་པ་འབའ་ཞིག་
ཏུ་ཟད་དོ། །ཡང་འདི་སྐད་ཅེས་སློབ་དཔོན་ཨ་བྷྱས་ཀྱི་རྡོར་ལྷ་དགུ །བདག་མེད་ལྷ་མོ་བཅོ་ལྔ་།
ཡེ་ཤེས་མཁའ་འགྲོ་ལྷ་བཅུ་གསུམ། སངས་རྒྱས་མཉམ་སྦྱོར་ལྷ་ཉི་ཤུ་རྩ་བཞི། རྡོ་རྗེ་བདུད་དྲ་ལྷ་
དགུ་རྣམས་ལ་ནང་དཀྱིལ་ལ་ལྷ་ཉི་ཤུ་བཞི་དང་རྩ་དགུ་བཀོད་པ་རྣམས་ཀྱང་མི་འཐད་པར་འགྱུར་
ཏེ༑ ༑ ཕྱི་ནང་གི་ལྷས་གྲངས་མ་མཐུན་པའི་ཕྱིར་རོ། །རྟགས་གྲུབ་སྟེ། མན་སྙེ་ཉེར་གཉིས་པར་
འདིར་མ་ལ་ཡ་ལ་སོགས་པའི་གནས་བརྒྱད་རྣམས་ནི་ཐུགས་ཀྱི་འཁོར་ལོའོ། །ཀ་མ་རུ་པ་ལ་སོགས་
པ་བརྒྱད་རྣམས་གསུང་གི་འཁོར་ལོའོ། །ཡི་དྭགས་གནས་ལ་སོགས་པ་བརྒྱད་རྣམས་སྐུའི་འཁོར་
ལོའོ༑ ༑འཁོར་ལོ་འདི་རྣམས་སུ་གང་རྡོ་རྗེ་སེམས་དཔའི་དཀྱིལ་འཁོར་དུ་རྡོ་རྗེ་དྲག་མོ་ལ་སོགས་
པའི་ལྷ་མོ་རྣམས་དང་། གང་ཡང་རིག་པའི་རྒྱལ་པོའི་དཀྱིལ་འཁོར་དུ་རབ་གཏུམ་མ་ལ་སོགས་
པ་རྣམས་དང་། གང་ཡང་ཀྱི་རྡོ་རྗེའི་དཀྱིལ་འཁོར་དང་། བདག་མེད་མའི་དཀྱིལ་འཁོར་དུ་གོ་
རི་ལ་སོགས་པ་རྣམས་དང་། ཡེ་ཤེས་མཁའ་འགྲོའི་དཀྱིལ་འཁོར་དུ་སེངྒེ་མ་ལ་སོགས་པ་རྣམས་
དང་༑ ༑གང་ཡང་སངས་རྒྱས་ཐམས་ཅད་མཉམ་པར་སྦྱོར་བའི་མཁའ་འགྲོ་མ་དྲ་བ་སྡོམ་པར་
སྡོམ་པ་མོ་དང་། ཀི་ལི་ཀི་ལི་མ་ལ་སོགས་པ་རྣམས་དང་། གང་ཡང་རྡོ་རྗེ་བདུད་རྩིའི་ཟླ་བའི་རི་
མོ་ལ་སོགས་པ་རྣམས་ཏེ། དེ་རྣམས་ཐམས་ཅད་ཉི་ཤུ་རྩ་བཞིའི་རང་བཞིན་དུ་གནཾས་པ་རྣམས་སོ་
གང་སྤྱན་མ་ལ་སོགས་པ་རྣམས་དང་། མཁའ་འགྲོ་མ་ལ་སོགས་པ་རྣམས་དང་། རྡོ་རྗེ་མ་ལ་སོགས་
པ་རྣམས་དང་། རྡོ་རྗེ་མཁའ་འགྲོ་མ་ལ་སོགས་པ་རྣམས་ཏེ། དེ་རྣམས་ནི་གསུམ་སྐོར་མ་ལ་སོགས་
རྩ་བཞིའི་རང་བཞིན་ནོ། །རྐྱང་མ་དང་། རོ་མ་དང་། ཀུན་དར་མ་རྣམས་ན་རྡོ་རྗེ་བསྙེམས་མ་
དང་༑ ༑ཕག་མོ་དང་། བདག་མེད་མ་དང་། ཡེ་ཤེས་མཁའ་འགྲོ་མའི་རང་བཞིན་རྣམས་སོ།
ཡོང་ན་འདིས་ཅི་སྟེ་གདུལ་བྱའི་བསམ་པའི་དབང་ལས་ལྷ་མོའི་ཁྱད་པར་རྣམ་པར་བཞག་པ་ལས་

15
གང་ཅི་ཡང་རུང་བ་རྣལ་འབྱོར་དང་རྣལ་འབྱོར་མའི་རྒྱུད་རྣམས་སུ། རྡོ་རྗེ་ལྷ་མོ་གསུངས་པ་དཔག་
ཏུ་མེད་པ་དེ་རྣམས་ཐམས་ཅད་ཀྱང་སོ་སོར་འཁོར་དང་བཅས་པའི་རྩ་གཉིས་ཀྱི་རང་བཞིན་རྣམས་
སུ་ཤེས་པར་བྱའོ། །ཞེས་བཤད་པའི་རི་མོ་ཞེས་བྲིས་པའི་ཡི་གེའི་རི་མོས་རང་གི་ནང་གི་རི་མོ་མ་
སྦས་པ་ཉིད་དུ་གསལ་བར་བྱས་སོ། འདི་ལ་ནི་ཤིན་ཏུ་རྨོངས་པའི་བྱེད་པོས་སྤྲུལ་པའི་ནོར་བའི་
རྣམ་འགྱུར་ཆེས་ཆེ་བ་དུ་མ་ཞིག་ཚོགས་པ་སྟེ། འདི་ལྟར་མན་སྙེའི་ཚིག་ཇི་སྐད་དྲངས་པ་འདིས་
ནི་ཀྱི་རྡོ་རྗེ་ལ་སོགས་པའི་དཀྱིལ་འཁོར་གྱི་ལྷའི་ནང་དུ་བཤད་པའི་ལྷ་མོ་དེ་དག་ནང་དུ་སྦྱར་བའི་ངེས་
དོན་གྱི་བཤད་པ་བྱས་པ་ན། རྩ་དེ་དང་དེའི་རང་བཞིན་ཡིན་པར་བཤད་པ་ཙམ་ཡིན་གྱི་རྩ་དེ་དག་
ཡོངས་སུ་གྱུར་པ་ལས་ལྷ་མོ་དེ་དང་དེར་སྒོམ་པ་དང་། རྩ་དེ་དང་དེའི་གནས་སུ་ལྷ་མོ་དེ་དང་དེར་
སྐུ་མདོག་ཐ་དད་པ་ཞལ་ཕྱག་གི་རྣམ་པ་ཅན་སྒོམ་པར་སྟོན་པའི་ཚིག་ཟུར་ཙམ་ཡང་མེད་ཅིང་། འདི་
ནི་རྫོགས་རིམ་ལ་སྦྱར་བའི་ངེས་དོན་སྟོན་པའི་ཚིག་ཡིན་གྱི་བསྐྱེད་རིམ་གྱི་ཆ་གང་ཡང་སྟོན་པ་མིན་
པས༑ ༑སམྦྷཊའི་གཞུང་རྩ་བ་དང་། མན་སྙེ་གཉིས་ཀའི་བརྗོད་བྱ་གང་སྟོན་པའི་ཕྱོགས་ཙམ་
ཡང་མ་རིག་པར་མགྲོན་པོ་མྱ་ངམ་གྱི་ཐང་དུ་སླེབ་པ་ལྟར་གྱུར་ཏོ། །དེ་ལ་རབ་བྱེད་འདིར་ནི་གཙོ་
བོར་རྫོགས་རིམ་གྱི་ཡན་ལག་གཏན་ལ་འབེབས་པ་ཡིན་ཞིང་། དེ་ཡང་སྐུ་གསུང་ཐུགས་ཀྱི་དབྱེ་
བ་ཡིས། ། ཉེ་ཤུ་རྩ་བཞི་ཉེ་བར་བརྗོད། ཅེས་སོགས་ཀྱིས་ལུས་ཀྱི་རྩའི་གཙོ་མོ་རྣམས་ངོས་བཟུང་
ནས་དེ་དག་གནས་དང་ཉེ་བའི་གནས་ལ་སོགས་པར་ཇི་ལྟར་འཇོག་ཚུལ་དང་། རྩོ་གང་ནས་ཁམས་
གང་འབབ་པ་སོགས་རྒྱས་པར་གསུངས་པ་རྣམས་བཤད་ཟིན་པའི་མཇུག་ཏུ་མན་ངག་སྙེ་མས་རྩ་དེ་
དག་རྣལ་འབྱོར་མའི་རང་བཞིན་དུ་བཤད་པའི་སྒོ་ནས་རྣལ་འབྱོར་མའི་རྒྱུད་དུ་རྩ་འདི་དག་ལ་མཁའ་
འགྲོ་མའི་ཚོགས་དང་། མཁའ་འགྲོ་མའི་དྲ་བར་གསུངས་པ་དག་གི་དོན་འཆད་པ་ཡིན་ལ། དེ་
ཡང་ཀྱི་རྡོ་རྗེ། བདེ་མཆོག། །རྡོར་སེམས། རིག་པའི་རྒྱལ་པོ། ཡེ་ཤེས་མཁའ་འགྲོ་མ། སངས་
རྒྱས་མཉམ་སྦྱོར། རྡོ་རྗེ་བདུད་རྩི་ལ་སོགས་པ་བླ་མེད་ཀྱི་དཀྱིལ་འཁོར་རྣམས་སུ་བཤད་པའི་རྣལ་
འབྱོར་མ་ལྷ་མོའི་ཚོགས་ཐམས་ཅད་ནི་ངེས་དོན་རྫོགས་རིམ་གྱི་དཀྱིལ་འཁོར་འཆད་པའི་ཆེད་དུ།

16
ནང་བཤད་བྱས་པ་ན་ལུས་ཀྱི་རྩ་དེ་དག་ལ་བཤད་ནས། རྩ་དེ་རྣམས་ལྷ་མོ་དེ་དག་གི་རང་བཞིན་
དུ་བཤད་ཅིང་། དེའི་ཚེ་དྲ་བའམ་ཚོགས་པ་ནི་འདུས་པའི་དོན་ཏེ་གང་དང་འདུས་ན་བྱང་སེམས་
དཀར་པོ་ཞུ་ནས་རྩ་དེ་དག་གི་ནང་ནས་འབབ་བའི་ཚུལ་གྱིས་བྱང་སེམས་ཀུན་ད་ལྟ་བུ་དང་འདུས་
པ་ཡིན་ལ་ཤེས་རབ་མའི་རང་བཞིན་དུ་བཞག་པའི་རྩ་རྣམས་དང་ཐབས་ཀུན་ད་ལྟ་བུ་འདུས་པའི་དོན་
ཏོ༑ ༑དེ་ལྟར་ཤེས་རབ་རྣལ་འབྱོར་མའི་རང་བཞིན་དུ་བཤད་པའི་རྩ་རྣམས་དང་ཐབས་ཀུན་ད་
ལྟ་བུའི་བྱང་ཆུབ་ཀྱི་སེམས་ཞུ་བ་འདུས་པ་ལས་སྐྱེས་པའི་བདེ་བ་ཆེན་པོ་ལྷན་ཅིག་སྐྱེས་པའི་ཡེ་ཤེས་
སྟོང་པ་ཉིད་དང་སྙིང་རྗེ་དབྱེར་མེད་པའི་དོན་དམ་པའི་བྱང་ཆུབ་ཀྱི་སེམས་ནི་ས་བོན་དང་ཕྱག་མཚན་
སོགས་ལས་བསྐྱེད་པའི་བསྐྱེད་རིམ་པའི་དཀྱིལ་འཁོར་མིན་གྱི་ངེས་དོན་རྫོགས་རིམ་པའི་དཀྱིལ་འཁོར་
ཡིན་པར་མན་ངག་སྙེ་མའི་གཞུང་འདི་དག་གིས་འཆད་པ་ཡིན་ནོ། །དེའི་ཕྱིར་ཁྱེད་ཀྱིས་དྲངས་
པའི་མན་སྙེའི་ཚིག་དེའི་མཇུག་ཏུ་རྩ་བདུད་བྲོལ་མ་ནུས་གཞི་དུས་ལ་བྱང་ཆུབ་ཀྱི་སེམས་མི་འབབ་
པས་རྣལ་འབྱོར་མ་དང་མི་སྦྱོར་ལ། བརྟག་གཉིས་ལས་འབད་པས་ཀུན་གྱིས་ལྷག་མ་སྤངས་ཞེས་
གསུངས་པའི་དོན་དུ་བཤད་ཟིན་མ་ཐག་ཁོ་བོས་ཇི་སྐད་བརྗོད་མ་ཐག་པའི་ངེས་དོན་རྫོགས་རིམ་གྱི་
རྣམ་གཞག་དེ་ཉིད་རྩ་རྣམས་རྣལ་འབྱོར་མ་རྣམས་ཀྱི་རང་བཞིན་དུ་སྟོན་པ་ནི་སམྦྷཊའི་རྒྱུད་ཚིག་
གོང་དུ་འབྱུང་བ་རྣམས་ཀྱིས་གསུངས་པར་སྟོན་པ་ནི་མན་སྙེ་ལས་འདིའང་དོན་དམ་པར་ས་བོན་
ལ་སོགས་པ་ལས་བསྐྱེད་པ་ལྟེ་བ་ཁོ་ནར་སྟོང་པ་ཉིད་དང་སྙིང་རྗེ་དབྱེར་མེད་པའི་བྱང་ཆུབ་ཀྱི་ངོ་བོ་
ནི་རྫོགས་པའི་དཀྱིལ་འཁོར་དུ་གསུངས་སོ། །ཞེས་གསལ་བར་གསུངས་སོ། ། རྒྱུ་མཚན་དེ་ཉིད་
ཀྱི་ཕྱིར་གོང་དུ་སྨོས་པའི་དཀྱིལ་འཁོར་དེ་དག་གི་ལྷའི་ནང་ན་ལྷ་མོའི་རྣམ་པ་ཡོང་བ་གང་ཡང་རྩའི་
རང་བཞིན་དུ་མ་བཤད་པར་ལྷ་མོ་རྣམས་འབའ་ཞིག་དང་སྦྱར་བ་ཡིན་གྱི། དེ་ལྟ་མིན་པར་དཀྱིལ་
འཁོར་དེ་དག་གིས་ལུས་དཀྱིལ་སྟོན་པ་ཡིན་ན་དཀྱིལ་འཁོར་མང་པོ་དེ་དག་ཐམས་ཅད་ཀྱི་ལུས་དཀྱིལ་
ལ་ལྷ་ཕོ་གཅིག་ཀྱང་མི་འབྱུང་བའི་རྒྱུ་མཚན་སྨྲ་དགོས་ཤིང་སངས་རྒྱས་མཉམ་སྦྱོར་དང་རྡོ་རྗེ་བདུད་
རྩི་ལ་སོགས་པའི་ལུས་དཀྱིལ་གྱི་དཀྱིལ་འཁོར་གྱི་གཙོ་བོ་གང་ཡིན་ཀྱང་སྨྲ་དགོས་སོ། །གཞན་ཡང་

17
མན་སྙེའི་ཚིག་ཁྱེད་ཀྱིས་དྲངས་པ་དེ་དག་གིས་ལུས་ཀྱི་རྩ་རྣལ་འབྱོར་མ་དེ་དང་དེར་བསྒོམ་པའི་ལུས་
དཀྱིལ་སྒོམ་པར་བཤད་པར་ཁྱེད་ཀྱིས་སྨྲས་པ་དེ་ལྟར་ན་མན་སྙེའི་ཚིག་དྲངས་པ་དེ་ཉིད་ལས་གདུལ་
བྱའི་བསམ་པའི་དབང་ལས་ལྷ་མོའི་ཁྱད་པར་རྣམ་པར་བཞག་པ་ལས་གང་ཅི་ཡང་རུང་རྣལ་འབྱོར་
དང་རྣལ་འབྱོར་མའི་རྒྱུད་རྣམས་སུ་རྡོ་རྗེ་ལྷ་མོ་གསུངས་པར་དཔག་ཏུ་མེད་པ་དེ་རྣམས་ཐམས་ཅད་
ཀྱང་སོ་སོར་འཁོར་དང་བཅས་པའི་སུམ་ཅུ་རྩ་གཉིས་ཀྱི་རང་བཞིན་རྣམས་སུ་ཤེས་པར་བྱའོ། །ཞེས་
པ་འདིས་རྩ་སོ་གཉིས་འཁོར་བཅས་ལ་ཕ་རྒྱུད་མ་རྒྱུད་ནས་ལྷ་མོ་དཔག་ཏུ་མེད་པ་གསུངས་པ་ཐམས་
ཅད་སྒོམ་པའི་ལུས་དཀྱིལ་དཔག་ཏུ་མེད་པ་བསྟན་པར་འགྱུར་བས་ཧ་ཅང་ཐལ་བའི་གཏམ་མོ། །གཞན་
ཡང་འདི་དག་གིས་ལྷ་མོ་དེ་རྣམས་རྩའི་རང་བཞིན་དུ་བསྟན་པ་ཙམ་ལ་ལུས་དཀྱིལ་བསྟན་པར་འཁྲུལ་
པ་སྐྱེད་པ་འདི་ཉིད་ལས་ནི་ལུས་དཀྱིལ་སྒོམ་ལུགས་ཀྱི་རྣམ་གཞག་མ་ཆོགས་པ་ཆེས་གསལ་བར་བྱས་
སོ༑ ༑དེ་བཞིན་དུ་བདེ་མཆོག་སྡོམ་འབྱུང་གི་སྒྲུབ་ཐབས་མི་འཐད་པའི་གནོད་པ་བསྟན་པ་ཡང་
ཁས་བླངས་མེད་པའི་ཐལ་བ་འཕེན་བ་སྟེ་དཀྱིལ་འཁོར་གང་གི་དབང་དུ་བྱས་ཀྱང་ཕྱི་ནང་གི་ལྷ་གྲངས་
མཐུན་དགོས་པ་ཁོ་བོས་གང་དུ་ཡང་ཁས་མ་བླངས་པའི་ཕྱིར་རོ། །ཡང་འདི་སྐད་ཅེས། །ཕྱི་དཀྱིལ་
ལ་ལྷ་དགུ་ལས་མེད་པ་ལ། ནང་དཀྱིལ་ལ་ལྷ་བརྒྱ་ལྔ་བཅུ་རྩ་བདུན་ལ་སོགས་པ་བཀོད་པ་མི་འཐད་
ན༑ ༑བྱང་ཆུབ་སེམས་དཔའ་རྡོ་རྗེ་སྙིང་པོས་བཤད་པའི་ཀྱི་རྡོར་གྱི་སྒྲུབ་ཐབས་ཀྱང་མི་འཐད་པར་
འགྱུར་ཏེ། ཕྱི་དཀྱིལ་ལ་ལྷ་དགུ་ལས་མེད་པ་ནང་དཀྱིལ་ལ་ལྷ་བརྒྱ་ལྔ་བཅུ་རྩ་དྲུག་སོགས་བཀོད་
པའི་ཕྱིར་རྟགས་གྲུབ་སྟེ། རྡོ་རྗེ་སྙིང་འགྲེལ་དུ། ཕྱི་དཀྱིལ་ཧེ་རུ་ཀ་བཞི་གང་གཙོ་བོར་བསྒོམས་
ཀྱང་༑ ༑འཁོར་གོ་རཱི་ལ་སོགས་པ་བརྒྱད་ཀྱིས་བསྐོར་བའི་ལྷ་དགུ་ལས་མེད་པ་ལ། ནང་ལུས་
དཀྱིལ་དུ། དེ་སྟེང་གནས་པའི་དཔའ་མོ་ནི། །མཁའ་འགྲོ་མ་ཡི་འཁོར་ལོའི་གཙོ། །རྩ་ནི་རྣམ་པ་
བཞི་རྣམས་ཀྱིས། སྤྱི་བོར་འཁོར་ལོ་བརྗོད་པར་བྱ། །དཔྲལ་པར་བཅུ་དྲུག་རྣམས་ཀྱིས་ཏེ། མགྲིན་
པར་སུམ་ཅུ་གཉིས་རྣམས་ཀྱིས། ། སྙིང་གར་འཁོར་ལོ་བརྒྱད་རྣམས་ཀྱིས། །དྲུག་ཅུ་རྩ་བཞི་རྣམས་
ཉིད་ཀྱིས། །ལྟེ་བའི་འཁོར་ལོ་ཡང་དག་བཤད། །གསང་བར་སུམ་ཅུ་གཉིས་རྣམས་ཀྱིས། །རྩ་

， 14
རྣམས་འཁོར་ལོའི་རྩིབས་བཤད་པའམ། །ཡང་ན་པདྨའི་འདབ་མ་རྣམས། རྣལ་འབྱོར་མ་རྣམས་
དེས་བསྟེན་པ། ། བྱ་བ་རྣམ་པ་དུ་མ་བྱེད། ཅེས་ལུས་ཀྱི་སྤྱི་གཙུག་ཏུ་རྩ་འདབ་བཞི། དཔྲལ་བར་
བཅུ་དྲུག །མགྲིན་པར་སོ་གཉིས། སྙིང་གར་བརྒྱད། ལྟེ་བར་རེ་བཞི། གསང་གནས་སུ་སོ་
གཉིས་རྣམས་བསྒོམས་ནས། དེ་དག་འཁོར་ལོའི་རྩིབས་སམ། པདྨའི་འདབ་མར་བསྒོམས་པའི་
སྟེང་དུ། ལྷ་མོ་རྣམས་བསྒོམ་པར་བཤད་པ་དང་། འཁོར་ལོ་དྲུག་ལ་ལྷ་མོ་རྣམས། ལྔ་བཅུ་རྩ་
དྲུག་ལྷག་པའི་བརྒྱའོ། །ཞེས་རྩ་འདབ་ཀྱི་ལྷ་མོའི་གྲངས་དང་། མཁའ་འགྲོ་མ་རྣམས་ཁམས་ལྔ་
རྣམས༑ ༑འདི་རྣམས་འཁོར་ལོ་ལྔ་ལ་གནས། དྲུག་པ་གསང་བར་བདག་པོ་ཆེ། མཁའ་འགྲོ་
སུམ་ཅུ་རྩ་གཉིས་དང་། །ལྷན་ཅིག་ཁམས་གསུམ་དབང་ཕྱུག་གོ །ཞེས་འཁོར་མོའི་ལྷ་རྣམས་
རང་རང་གི་དེ་བཞིན་གཤེགས་པའི་ཡུམ་གྱི་རྣམ་པར་བསྒོམ་པ་དང་། དཔྲལ་བར་ཟླ་བའི་དཀྱིལ་
འཁོར་ནི། །ཡང་དག་རྫོགས་ལ་སྐུ་གནས་སོ། །མགྲིན་པའི་ཕྱོགས་སུ་གསུངས་རྡོ་རྗེ། །ཉི་མའི་
དཀྱིལ་འཁོར་གང་བ་ལའོ། ། སྒྲ་གཅན་དཀྱིལ་འཁོར་དབུས་གནས་པར། །ལུས་ཅན་ཀུན་གྱི་རྣམ་
ཤེས་སོ། །དགྲ་གཅན་མཇུག་མ་ས་ལ་ནི། །རིན་ཆེན་ལེགས་གནས་ཐེ་ཚོམ་མེད། །དོན་ཡོད་
དུས་མེ་དཀྱིལ་འཁོར་ལ། །སྣ་ཚོགས་རྡོ་རྗེ་སྟེང་ན་གནས། །འཁོར་ལོ་པདྨ་རྡོ་རྗེ་དང་། །རིན་
ཆེན་རལ་གྲི་ལྔ་པ་སྟེ། །སྐྱེས་བུ་རྡོ་རྗེ་ནོར་བུ་དང༌། སངས་རྒྱས་དབུ་ལ་དྲུག་པར་བཤད། །དེ་
ལྟར་སངས་རྒྱུས་ཐམས་ཅད་ཀྱི། །རིགས་དྲུག་འདི་རྣམས་སྟོབས་ཆེན་ཡིན། ཞེས་འཁོར་ལོ་
དྲུག་གི་དབུས་སུ་དེ་བཞིན་གཤེགས་པ་དྲུག་བསྒོམ་ཚུལ་དང་། མིག་གཉིས་དེ་བཞིན་རྣ་བ་དགུ །ཅེས་
སོགས་ཀྱིས་ནང་གི་སྐྱེ་ན་ཆེད་ལྷ་མོ་བཅུ་གཉིས་བསྒོམ་ཚུལ་དང་། ས་ཡིས་དྲི་ནི་བསྐྱོད་བྱས་ཏེ།
ཞེས་པ་ནས་ཡིད་ཀྱི་དབང་པོ་དེ་ཉིད་ལའོ། །ཞེས་པའི་བར་གྱིས་ཁམས་རྣམས་རྡོ་རྗེ་མར་བསྒོམ་
ཚུལ་དང་གཤིན་རྗེ་མཐར་བྱེད་རུས་པས་བསྐྱེད་ཅེས་པ་ནས། འོག་གི་སྐྲ་ལས་གནོད་མཛེས་རྒྱལ་
པོ་ཞེས་པའི་བར་གྱིས། ཁྲོ་བོ་བཅུ་ལུས་ལ་སྐྱེད་ཚུལ་ཤིན་ཏུ་གསལ་བར་གསུངས་པའི་ཕྱིར་རོ། །ཞེས་
སྨྲས་སོ། །འདི་ལྟར་སྨྲས་པ་དག་གིས་ནི་བརྟག་གཉིས་ཀྱི་རྒྱུད་ལ་ལས་དང་པོ་པའི་བློའི་ཚོགས་ཀྱི་

བརྡ་ཙམ་ཡང་མ་ཆགས་པ་གསལ་བོར་བྱས་ཤིང་ཁུངས་དྲངས་པ་དེ་དག་གང་གི་ཚིག་ཡིན་པ་ཙམ་
ཡང་མངོན་སུམ་ལ་འཁྲུལ་ལ། དུས་འཁོར་གྱི་ལུགས་ཀྱི་ཕྱི་ནང་གཞན་གསུམ་སྦྱོར་ཚུལ་བཤད་
པ་ཀྱེ་རྡོར་གྱི་ལུས་དཀྱིལ་དུ་ནོར་ཤིང་། ཀྱི་རྡོར་དང་དུས་འཁོར་གྱི་ལྷ་ནོར་བས་ཤིན་ཏུ་བླུན་པ་གསལ་
བར་བྱས་སོ། །ཇི་ལྟར་ཞེ་ན། བརྟག་གཉིས་ཀྱི་ལེའུ་དང་པོ་རིགས་ཀྱི་ལེའུར་རྫོགས་རིམ་པའི་
གཏུམ་མོའི་རྣལ་འབྱོར་གསུངས་པའི་བློ་ཀ་གཅིག་གི་དོན་རྒྱས་པར་འཆད་པ་ལ། རྩ་རྒྱུད་རྒྱས་པའི་
ལུང་རྡོ་རྗེ་སྙིང་འགྲེལ་དུ་དྲངས་པ་ཡིན་ཏེ། ཇི་སྐད་དང་ནི། གཏུམ་མོ་ཞེས་པ་ལ་སོགས་པས་གཏུམ་
མོའི་རྣལ་འབྱོར་བརྗོད་པར་བྱའོ། །གཏུམ་མོ་ལྟེ་བར་འབར་བ་ཡིས། །དེ་བཞིན་གཤེགས་པ་ལྔ་
བསྲེགས་ཤིང་། །སྤྱན་ལ་སོགས་པ་རྣམས་བསྲེགས་ཏེ། །བསྲེགས་ནས་རི་བོང་ཅན་ཧཱུྃ་འཛག ཅེས་
པ་མདོར་བསྟན་པའི་ཚིག་སྟེ། མདོར་བསྟན་པ་འདིའི་རྒྱས་པར་བཤད་པའི་ཚིག་ནི། རྩ་བའི་རྒྱུད་
ལ་འཇུག་པར་བྱ་སྟེ། དེར་བཅོམ་ལྡན་འདས་ཀྱིས་བཀའ་སྩལ་པ། གསང་བ་ལས་ཀྱང་ཆེས་གསང་
བ༑ ༑རྡོ་རྗེ་སྙིང་པོ་ངས་བཤད་ཉོན། ཅེས་པ་ནས། དེ་ལྟ་བུ་སོགས་རྒྱུད་རྣམས་ནི། །ལུས་ངག་
སེམས་རྣམས་འགོག་པ་ལས། །དེ་དག་ལ་ལས་བྱིས་རྣམས་ལ། །རྒྱལ་བའི་དབང་པོས་བསྟན་པ་
ཡིན༑ ༑ཞེས་པའི་རྒྱུན་གཅིག་ལ་བར་མ་ཆད་དུ་སྦྲེལ་བ་དེར་དྲངས་པའི་ནང་ནས་ཚིགས་སུ་བཅད་
པ་འགའ་ཞིག་གི་བར་སྐབས་བར་སྐབས་ནས་ཁོལ་དུ་ཕྱུང་སྟེ་ཁྱོད་ཀྱིས་འདིར་དྲངས་འདུག་ལ་རྡོ་
རྗེ་སྙིང་འགྲེལ་དུ་ནི། བརྟག་གཉིས་ཀྱི་བློ་ཀ་གཅིག་པུས་མདོར་བསྟན་པའི་གཏུམ་མོའི་རྣལ་འབྱོར་
གྱི་དོན། རྩ་རྒྱུད་ཀྱི་ཚིག་འདི་དག་གིས་རྒྱས་བར་འཆད་པར་བྱེད་ཅིང་། ཁྱོད་ཀྱིས་འདི་དག་ཀྱི་
རྡོར་གྱི་ལུས་དཀྱིལ་སྟོན་པར་བྱས་པས། རྫོགས་རིམ་གཏུམ་མོའི་རྣལ་འབྱོར་འཆད་པའི་གཞུང་
བསྐྱེད་རིམ་གྱི་ལུས་དཀྱིལ་སྟོན་པར་ནོར་བས། མགོ་བོའི་ཅོད་པཎ་དང་། འདོམས་དཀྲིས་ནོར་
བ་ཁྱོད་ཀྱིས་རྒྱུད་དོན་འཆད་པའི་ཐུབ་ཚོད་ཧུར་བླངས་པ་ནི། རྒྱལ་བའི་བསྟན་པ་ལ་ཐན་སྐྱེལ་བའི་
སླང་དུ་འོངས་སོ། ། བློ་ཀ་གཅིག་མདོར་བསྟན་པའི་དོན་རྒྱས་པར་འཆད་པ་དང་། མདོར་བསྟན་
དེ་ཉིད་བརྗོད་བྱ་མཐུན་དགོས་པས་རྒྱས་བཤད་དེའི་དོན་ལུས་དཀྱིལ་ལ་འཆད་ན། མདོར་བསྟན་

20
དེའི་དོན་ཡང་དེ་ལ་འཆད་དགོས་ཤིང་། དེའི་ཕྱིར་བརྟག་གཉིས་ཀྱི་བློ་ཀ་གཅིག་པུ་དེ་ཁྱོད་ཀྱི་ལྟར་
ན་ཀྱི་རྡོར་གྱི་བསྐྱེད་རིམ་གྱི་ལུས་དཀྱིལ་སྟོན་པའི་གཞུང་དུ་འདོད་དགོས་ལ
། ལྟེ་བར་གཏུམ་མོ་
འབར་བ་ཡིས་ཞེས་སོགས་ཀྱི་བློ་ཀ་འདི་བརྟག་གཉིས་ཐོག་མར་སློབ་པ་ལ་ཞུགས་པའི་ལས་དང་པོ་
པ་དག་ཀྱང་བསྐྱེད་རིམ་གྱི་ལུས་དཀྱིལ་སྟོན་བྱེད་ཡིན་པར་དོགས་པ་མེད་ན་ཁྱོད་ལ་གནས་མ་ཡིན་
པ་འདི་འབྱུང་བ་སུ་ཞིག་གིས་སྙིང་ལ་བྱིན་པ་སྨྲོས་ཤིག །དེ་བཞིན་དུ་རྡོ་རྗེ་སྙིང་འགྲེལ་དུ་རྩ་རྒྱུད་
རྒྱས་པའི་ལུང་དྲངས་པ་རྡོ་རྗེ་སྙིང་འགྲེལ་གྱི་ཚིག་ཏུ་འཁྲུལ་ནས་དྲངས་པས་བླུན་པོའི་རང་རྟགས་
བསྟན་ལ། 
རྩ་རྒྱུད་རྒྱས་པའི་ལུང་དྲངས་པ་འདི་དག་གིས་གཏུམ་མོའི་རྣལ་འབྱོར་གྱིས་གང་ལ་
གནད་དུ་བསྣུན་པའི་རྩའི་འཁོར་ལོ་རྣམས་དང་། དེ་ལ་གཏུམ་མོའི་རྣལ་འབྱོར་གྱིས་གནད་དུ་བསྣུན་
པས་ཡེ་ཤེས་སྐྱེ་བའི་ཚུལ་དང་། 
ཕྱི་རོལ་གྱི་ལྷ་མོ་རྣམས་དང་སྙོམས་པར་ཞུགས་པས་བདེ་ཆེན་
བསྐྱེད་པ་ལྟར་དུ་ནང་གི་རྩ་ལ་གནད་དུ་བསྣུན་པས་ཀྱང་ཁམས་ཞུ་བའི་བདེ་ཆེན་འདྲེན་པའི་སྒོ་ནུས་
རྩ་རྣམས་ཀྱི་ལྷ་མོའི་བྱ་བ་བྱེད་ནུས་པ་རྟོགས་པའི་ཆེད་དུ། རྩ་རྣམས་ལྷ་མོའི་ངོ་བོར་བསྟན་པ་རྒྱས་
པར་གསུངས་པ་ཡིན་ཞིང་། རྩ་རྣམས་འཁོར་ལོའི་རྩིབས་བཤད་པའམ། ཞེས་པ་ཡང་འཁོར་ལོ་
དྲུག་གི་རྩིབས་ཞེས་བཤད་པ་ནི་རྩ་འདབ་རྣམས་ཡིན་པ་དང་། གསང་གནས་ཀྱི་པདྨའི་འདབ་མ།
ལྟེ་བ་དང༌། སྙིང་གའི་པདྨའི་འདབ་མ་ཞེས་སོགས་བཤད་པ་དག་ཀྱང་། རྩ་འདབ་རྣམས་ལ་གོ་
བར་བྱ་བའི་དོན་ཡིན་གྱི་རྩ་རྣམས་ཕྱིའི་འཁོར་ལོའི་རྩིབས་ཀྱི་རྣམ་པ་ལྟ་བུར་བསྒོམ་པ་སོགས་སུ་སྟོན་
པ་ག་ལ་ཡིན། ཀྱི་རྡོར་ལྷ་དགུའི་ལུས་དཀྱིལ་ལ། རྩ་འཁོར་ལོའི་རྩིབས་ཀྱི་དབྱིབས་སུ་སྒོམ་པ་
ནི་སྔོན་མེད་པའི་གཞུང་ལུགས་སོ། །འདིར་ལྷ་མོ་རྣམས་རྩའི་ངོ་བོར་སྟོན་པ་ན་ཡང་། ཀྱེ་རྡོར་
ཁོ་ནའི་ལྷ་མོར་མ་ཟད་རྒྱུད་སྡེ་དུ་མ་ནས་ལྷ་མོའི་དབྱེ་བ་སོ་སོར་གསུངས་པ་ཐམས་ཅད་རྩའི་ངོ་བོར་
སྡོམ་པ་འཆད་པ་ཡིན་ཞིང་། ཁྱད་པར་ལྷ་མོ་བརྒྱ་ལྔ་བཅུ་རྩ་དྲུག་བསྒོམ་པ་ནི། དུས་འཁོར་གྱི་
ཡིན་པར་འདིར་དངོས་སུ་བཤད་དེ། འཁོར་ལོ་དྲུག་ལ་ལྷོ་མོ་རྣམས། །ལྔ་བཅུ་རྩ་དྲུག་ལྷག་པའི་
བརྒྱའོ༑ ༑དུས་ཀྱི་འཁོར་ལོ་ཞེས་པར་བཤད། །རིགས་དྲུག་རྣམས་ཀྱིས་གཅིག་བསྡུས་པའོ། །ཞེས་

བཤད་པས་སོ། །དེ་ལ་རྐང་པ་དང་པོ་དྲངས་ནས་ཕྱི་མ་གཉིས་མ་བྲིས་པར་འདིས་འཁོར་ལོ་དྲུག་
ལ་ལྷ་མོ་བརྒྱ་དང་དྲུག་བསྒོམ་པའི་ཀྱི་རྡོར་ལུས་དཀྱིལ་བསྟན་པ་ཡིན་ནོ། ཞེས་རྒྱུས་མེད་སླུ་བར་
བྱད་པའི་རྫུན་ཚིག་རྣམ་པར་མི་འཚམ་པའི་བསྙོན་འདིངས་པར་མ་བྱེད་ཅིག །དེ་ན་འདིར་རྩ་ལ་
སོགས་པ་ལྷ་མོ་དང་སྦྱར་བ་རྣམས་ཀྱིས་ཀྱི་རྡོར་གྱི་ལུས་དཀྱིལ་སྟོན་པ་ཡིན་ན་ནི། ལུང་དེ་ཉིད་ལས།
ཉེ་བའི་རྩ་རྣམས་དུ་མ་སྟེ། །དེ་ལས་ལུས་ནི་རྐང་ནས་གནས། །དེ་རྣམས་སྟོང་ཕྲག་བདུན་ཅུ་གཉིས།
ལུས་ལ་དེ་ཉིད་ལྷ་མོ་རྣམས། །བ་སྤུའི་གྲངས་ཀྱི་འབྱུང་པོ་སྟེ། ། བྱེ་བ་ཕྲག་གསུམ་ཕྱེ་དང་བཅས།
སྐྲ་ཡི་གྲངས་ཀྱིས་གྲུབ་པ་རྣམས། ཞེས་གསུངས་པས། རྩ་སྟོང་ཕྲག་བདུན་ཅུ་རྩ་གཉིས་ཀྱི་རང་
བཞིན་གྱི་ལྷ་མོ་སྟོང་ཕྲག་བདུན་ཅུ་རྩ་གཉིས་དང་། བ་སྤུའི་རང་བཞིན་གྱི་འབྱུང་པོ་བྱེ་བ་ཕྲག་ཕྱེད་
དང་བཞི་སྐྲའི་གྲངས་དང་མཉམ་པའི་གྲུབ་པ་རྣམས་བསྒོམ་པའི་ཀྱི་རྡོར་གྱི་ལུས་དཀྱིལ་བསྟན་པར་
ཡང་འགྱུར་རོ། །གཞན་ཡང་འདིས་ནི་གཏུམ་མོའི་རྣལ་འབྱོར་གྱིས་ལུས་ལ་གནད་དུ་བསྣུན་པ་
ལ༑ ༑གང་ལ་གནད་དུ་བསྣུན་པའི་གཞི་རྡོ་རྗེ་ལུས་ཀྱི་གནས་ལུགས་རྟོགས་པའི་ཐབས་ཀྱི་ཡན་ལག་
དེ་ལྟར་གནད་དུ་བསྣུན་ནས་བསྒོམ་པའི་དགོས་པ་ལ་སོགས་པ་རྟོགས་པའི་ཡན་ལག་ཏུ། ཕྱི་ནང་
གཞན་གསུམ་སྦྱོར་བའི་ཚུལ་སྟོན་པར་བཞེད་ནས་ལུང་འདི་ཉིད་དུ། ཇི་ལྟར་ཕྱི་རོལ་དེ་བཞིན་ལུས།
དབུགས་དྲུག་རྣམས་ཀྱིས་ཆུ་སྲང་སྟེ། ཞེས་སོགས་རྒྱ་ཆེར་གསུངས་པ་ཡིན་ལ་ཚུལ་འདི་ནི་དཔལ་
དུས་ཀྱི་འཁོར་ལོའི་རྒྱུད་ཀྱི་ནང་གི་ལེའུ་འགྲེལ་པ་དང་བཅས་པར། ཕ་རྒྱུད་མ་རྒྱུད་ཀྱི་ལེའུའི་གྲངས་
ཐམས་ཅད་ནང་གི་ལུས་ཀྱི་རྩ་དང་། རླུང་གི་གྲངས་དང་སྦྱར་ནས་གསུངས་པ་དང་ཚུལ་འདྲ་བ་
ཡིན་ནོ། །ཁྱོད་ལྟར་ན་དེ་དག་གིས་ཀྱང་དཔལ་ལྡན་རྒྱུ་སྐར་གྱི་དཀྱིལ་འཁོར་དང་། གསང་བ་
འདུས་པའི་དཀྱིལ་འཁོར་རྣམས་དང་། སྒྱུ་འཕྲུལ་དྲ་བའི་དཀྱིལ་འཁོར་རྣམས་དང་། བདེ་མཆོག་
སྡོམ་པ་ཆེ་ཆུང་དག་གི་དཀྱིལ་འཁོར་ལ་སོགས་པའི་ལྷ་ཐམས་ཅད་ལུས་ལ་ཚང་བར་བསྒོམ་པའི་
ལུས་དཀྱིལ་བསྟན་པར་འགྱུར་ཏེ། རྣམ་པ་ཀུན་ཏུ་མཚུངས་པའི་ཕྱིར། བཤད་པར་བྱ་བ་ཤིན་ཏུ་
མང་པོ་ཡོད་ཀྱང་། མཁས་པ་རྣམ་དཔྱོད་དང་ལྡན་པའི་མདུན་སར་སྨྲ་བར་བྱ་བ་ཡིན་གྱི་ལྷའི་རི་

22
མོ་མཁན་གྱིས་བཀོད་པའི་རྣམ་པར་བཀྲ་བའི་རི་མོ་མཆོག་ཏུ་མཛེས་པ་དག །དམུས་ལོང་གི་མདུན་
དུ་ཤེས་ལྡན་སུ་ཞིག་གིས་འགོད་པར་བྱེད། ཇི་སྐད་བཤད་པའི་དོན་དེ་ལྟར་སྟོན་པའི་རྩ་རྒྱུད་རྒྱས་
པའི་ལུང་གཏུམ་མོའི་རྣལ་འབྱོར་རྟོགས་པའི་ཡན་ལག་ཏུ་རྡོ་རྗེ་སྙིང་པོས་དྲངས་པ་ལ། རྡོ་རྗེ་སྙིང་
པོས་མཛད་པའི་ཀྱི་རྡོར་གྱི་སྒྲུབ་ཐབས་སུ་འཁྲུལ་ནས། རྡོ་རྗེ་སྙིང་པོས་མཛད་པའི་ཀྱི་རྡོར་གྱི་སྒྲུབ་
ཐབས་ཀྱང་མི་འཐད་པར་འགྱུར་ཏེ། ཞེས་ལུང་འདི་དག་ཐར་ཐོར་ཙམ་ཞིག་དྲངས་པ་ཉིད་ཀྱིས།
ཤེས་རིག་ཅུང་ཟད་ཡོད་པ་དག་གིས་ནི་ཁྱོད་ཀྱི་ངང་ཚུལ་རྫོགས་པར་ཁོང་དུ་ཆུད་པར་འགྱུར་རོ། །ཡང་
འདི་སྐད་ཅེས་ཕྱི་ནང་གི་འཁོར་ལོ་ལྷ་གྲངས་མི་མཐུན་པ་སྐྱོན་དུ་འདོད་པ་ནི། རང་གི་ཁས་བླངས་
མ་དྲན་པའི་བབ་ཅོལ་ཏེ། དེ་ལྟ་ན་ཁྱེད་རང་གི་གསང་འདུས་འཕགས་ལུགས་ཀྱི་སྒྲུབ་ཐབས་ཀྱི་ཊཱི་
ཀའང་མི་འཐད་པར་འགྱུར་ཏེ། ཕྱི་དཀྱིལ་ལ་ལྷ་སོ་གཉིས་ལས་མེད་པ་ལ། ནང་དཀྱིལ་ལ་ལྷ་ཞེ་
དགུ་བཀོད་པའི་ཕྱིར། རྟགས་ཁས་བླངས་ཏེ། དོན་ཡོད་གྲུབ་པ་བརླ་རྩ་གཉིས་དང་། ས་སྙིང་
མིག་གཉིས་དང་། ཕྱག་རྡོར་རྣ་བ་གཉིས་དང་། སྒྲིབ་སེལ་ཚིགས་བཅུ་གཉིས་དང་། གནོད་མཛེས་
རྐང་མཐིལ་གཉིས་ལ་བཀོད་པར་རྒྱུ་མཚན་དང་བཅས་ཏེ་བྲིས་པ་དེ་དྲན་པར་གྱིས་ཞེས་བྲིས་སོ། གསུང་
རབ་མདོ་རྒྱུད་གང་གིའང་བརྡ་རགས་པ་ཙམ་ཡང་མ་ཆགས་པར་འཛེམ་མེད་དུ་སྨྲ་བ་ལ། གཏམ་
འདི་ལྟ་བུ་འོས་སོ་ཕྱི་ནང་གི་དཀྱིལ་འཁོར་ལྷ་གྲང་མཐུན་དགོས་སོ་ཞེས་ཁོ་བོས་མ་སྨྲས་པའི་ཚུལ་
བརྗོད་ཟིན་ལ། ཁྱོད་ལྟར་ན་འཕགས་པ་ཡབ་སྲས་རྣམས་ལ་ཁས་བླངས་ནང་འགལ་གྱི་སྐྱོན་ཡོད་
པར་འགྱུར་ཏེ། སྒྲོན་གསལ་དུ་ཕྱི་དཀྱིལ་ལ་ལྷ་སོ་གཉིས་འགོད་དགོས་པ་ལུས་དཀྱིལ་ལ་ལྷ་སོ་གཉིས་
འགོད་དགོས་པ་དང་འདྲ་བར་གསུངས་ནས། ལུས་དཀྱིལ་གྱི་ལྷ་སོ་གཉིས་ཡིན་པར་བཤད་རྒྱུད་
ཀྱི་ལུང་གི་བསྒྲུབ་པ་ན་འདི་ལྟར་གསུངས་ཏེ། ཇི་སྐད་དུ་སྒྲོན་གསལ་དག་འགྱུར་ལས༑ སྐུའི་དཀྱིལ་
འཁོར་དེ་ཉིད་ཀྱི་རེ་ཞིག་ལྷ་སུམ་ཅུ་རྩ་གཉིས་དགོད་པ། ཤེས་པ་མེད་པར་འདི་ཇི་ལྟར་ཞེས་ཤེ་ན་
ཞེས་ཕྱོགས་སྔ་བསུ་བ་ནི། ལུས་དཀྱིལ་གྱི་ལྷ་གྲངས་སོ་གཉིས་ཡིན་པའི་ཤེས་བྱེད་མེད་པར་དེ་དང་
འདྲ་བར་ཕྱི་དཀྱིལ་ལ་ལྷ་སོ་གཉིས་འགོད་དགོས་པ་ཇི་ལྟར་ཤེས་ཤེ་ན། ཞེས་བྱ་བའི་དོན་ཏོ། །དེའི་

2a
ལན་འདེབས་པའི་ཕྱིར་དུ་ལུས་དཀྱིལ་གྱི་ལྷ་སོ་གཉིས་སུ་བསྒྲུབ་པར་བཞེད་ནས། སྒྲོན་གསལ་ལས།
དེ་བརྗོད་པར་བྱ་སྟེ། བཅོམ་ལྡན་འདས་ཉིད་ཀྱིས་བཤད་པའི་རྒྱུད་ལས་རྣལ་འབྱོར་བྱེ་བའི་འདུས་
པའི་དོན་ཐེ་ཚོམ་མེད་པ་ལ་འཇུག་པར་བྱ་སྟེ་སེམས་ཀྱིས་གཞན་ནི་མི་བསམ་པར། །སེམས་དཔའ་
ཆེན་པོ་མཉན་པར་གྱིས། ། རྡོ་རྗེ་སློབ་དཔོན་ལུས་འདི་ལ། །རྒྱལ་བའི་སྐུ་ནི་རིམ་བཞིན་གནས།
ཞེས་སོགས་དྲངས་པ་ན། དེ་མིག་དབང་པོ་གཉིས་ལ་ནི། །དེ་བཞིན་གཤེགས་པ་ས་སྙིང་པོ། །དེ་
ཡི་རྣ་བའི་དབང་གཉིས་ལ། །བདེར་གཤེགས་ཕྱག་ན་རྡོ་རྗེའོ།། དེ་ཡི་སྣའི་དབང་པོ་ལ། དེ་བཞིན་
གཤེགས་པ་མཁའ་སྙིང་པོ། ཞེས་པ་དང་། ལུས་ཀྱི་ཚིགས་རྣམས་ཐམས་ཅད་ལ། །དེ་བཞིན་
གཤེགས་པ་ཀུན་ཏུ་བཟང་། ཞེས་དྲངས་སོ། །དེ་བས་ན་སྒྲོན་གསལ་རང་ཉིད་ཀྱིས་ལུས་ལ་འགོད་
པའི་ལྷ་གྲངས་སོ་གཉིས་སུ་ཁས་བླངས་པ་དང་། དེའི་ཤེས་བྱེད་དུ་མིག་གཉིས་ལ་ས་སྙིང་འགོད་
པ་དང་། རྣ་བ་གཉིས་ཀ་ལ་ཕྱག་རྡོར་འགོད་པ་དང་། ཚིགས་ཐམས་ཅད་ལ་ཀུན་བཟང་འགོད་
པར་བཤད་པའི་ལུང་དྲངས་ནས་བསྒྲུབ་པ་ནང་འགལ་ལོ་ཞེས་སྨོས་ཤིག །སྒྲུབ་ཐབས་མདོར་བྱས་
དང་༑ ༑རྣམ་གཞག་རིམ་པའི་ལུགས་ལ་ཡང་ལུས་དཀྱིལ་གྱི་ལྷ་གྲངས་སོ་གཉིས་ཡིན་ཅིང་། མིག་
གཉིས་ལ་ས་སྙིང་དང་། ཚིགས་རྣམས་ལ་ཀུན་བཟང་འགོད་པར་དེ་དག་ཏུ་བཤད་པ་ཡང་ནང་འགལ་
བར་འགྱུར་ཏེ། དེ་མི་འགལ་ན་ཁོ་བོ་ལ་གནོད་པ་དེ་ལྟར་སྟོན་པ་ཅི་ཞིག་ཡིན། དེས་ན་ཀུན་བཟང་
གཅིག་ཉིད་ཚིགས་ཐམས་ཅད་ལ་དཀོད་ཀྱང་། ལུས་དཀྱིལ་གྱི་ལྷ་གྲངས་སོ་གཉིས་སུ་བྱེད་པ་ན།
དེ་ཐམས་ཅད་ཀུན་བཟང་ཞེས་གཅིག་ཏུ་འདྲེན་པས་སྐྱོན་གྱི་དྲི་ཙམ་ཡང་ག་ལ་ཡོད། དེ་ལྟ་མིན་པར་
ས་སྙིང་ལན་གཉིས་བཀོད་པ་དང་། ཕྱག་རྡོར་ལན་གཉིས་བཀོད་པ་སོགས་དཀྱིལ་འཁོར་གྱི་ལྷའི་
གྲངས་འདྲེན་པ་ན། ལྷའི་གྲངས་འཛིན་སོ་སོར་བགྲང་དགོས་ན་འདུས་པ་འཕགས་ལུགས་ཀྱི་ཕྱི་
དཀྱིལ་གྱི་ལྷ་གྲངས་སོ་གཉིས་སུ་སྨྲས་པ་གཞི་ནས་ཉམས་ཏེ། ལྷག་མོས་ཀྱི་སྐབས་སུ་ལྷ་སོ་གཉིས་
ཕྱི་དཀྱིལ་ལ་བཀོད། ཡང་དཀྱིལ་འཁོར་རྒྱལ་མཆོག་གི་སྐབས་སུ་ཡང་ཕྱི་དཀྱིལ་ལ་ལྷ་སོ་གཉིས་
པ་བཀོད་པས་ལྷ་རེ་བཞིར་ཐལ་བའི་ཕྱིར་རོ། །ཁྱོད་རང་གི་ཀྱི་རྡོར་གྱི་ཕྱི་དཀྱིལ་ལ་ལ་ལྷ་དགུ་ལས་

2
མེད་པར་སྨྲས་ནས། གཙོ་བོ་ཡབ་ཡུམ་གཉིས། འཁོར་གྱི་ལྷ་མོ་བརྒྱད་དེ་བཅུ་ཕྱི་དཀྱིལ་ལ་བཀོད་
པ་ཁས་བླངས་ནང་འགལ་ལོ། །དེ་མི་འགལ་ན། ཁོ་བོས་ལུས་དཀྱིལ་གྱི་ལྷ་ཞེ་དགུ་བཀོད་པར་
སོང་བའི་རྒྱུ་མཚན་ཅི་ཞིག་ཡིན་པ་རྣམ་པ་ཀུན་ཏུ་མཚུངས་སོ། །ཁོ་བོས་ནི་འདུས་པའི་སྒྲུབ་ཐབས་
ཀྱི་ཊཱི་ཀར། དེའི་ལུས་ལ་ཚིགས་ཇི་སྙེད་པའི་གྲངས་དང་མཐུན་པའི་ཀུན་བཟང་གནས་དེ་དང་དེར་
བསྐྱེད་དགོས་ཏེ། རྒྱུད་རྡོ་རྗེ་འཕྲེང་བ་ལས། ལུས་ཀྱི་ཚིགས་ནི་ཐམས་ཅད་ལ། །དེ་བཞིན་གཤེགས་
པ་ཀུན་ཏུ་བཟང་། ཞེས་གསུངས་པ་ལྟར་རོ་ཞེས་བྲིས་ཀྱི་ཚིགས་བཅུ་གཉིས་ལ་གཉིས་ལ་སྒྲིབ་སེལ་
འགོད་པའི་འདུས་པ་པ་ཁོ་བོ་ལྟ་ཞོག ། རྒྱ་བོད་གང་དུ་ཡང་སྔོན་ཆད་མ་ཐོས་སོ། །དེ་བས་ན་འདི་
ལྟར་ཁོ་བོའི་འདོད་པ་བཀོད་པས་ནི། རྫུན་གྱི་གླུ་བ་འབའ་ཞིག་གིས་བསྙོན་འདིངས་པ་ཁོ་ན་ལྷུར་
ལེན་པའམ་ཡི་གེ་ཀློག་གསལ་བར་མི་ཤེས་པ་གོར་མ་ཆག་གོ །ཡང་འདིས་རང་གི་དེ་ཉིད་སྟོན་པ་
ལ་ཆོག་ཤེས་པ་མེད་པ་སླར་ཡང་འདི་སྐད་ཅེས་སྨྲ་སྟེ། ཕྱི་ནང་ཐུན་མོང་བའི་ལྷ་མེད་པ་ལ་རྩོད་
པ་སྤོང་བའི་ལུགས་སུ་རློམས་ནས་འདི་སྐད་ཅེས་ལུས་དཀྱིལ་གྱི་ལྷའི་ནང་ན་ཕྱི་དཀྱིལ་ལ་བཀོད་པ་
དང་ཐུན་མོང་བའི་ལྷ་གཅིག་ཀྱང་མེད་པས་ནོར་ཞེས་པ་ཡང་མ་མཐོང་བཞིན་དུ་སྡང་སྨྲས་བྱེད་པར་
ཟད་དོ། །འདི་མི་རིགས་པར་བསྟན་པ་ལ་གསུམ། རྣལ་འབྱོར་བླ་མེད་སྤྱི་དང་འགལ་བ། ཀྱི་རྡོ་
རྗེའི་གཞུང་དང་འགལ་བ། རང་གི་ཁས་ལེན་པའི་གྲུབ་མཐའ་དང་འགལ་བ་གསུམ་ཞེས་བྱས་ནས་
དང་པོ་ནི། དེ་ལྟར་ན་བདེ་མཆོག་མངོན་བརྗོད་བླ་མར་གསུངས་པའི་སངས་རྒྱས་ཐོད་པའི་སྒྲུབ་
ཐབས་དེ་ཡང་ནོར་བར་འགྱུར་ཏེ། ཕྱི་ནང་ཐུན་མོང་བའི་ལྷ་མེད་པའི་ཕྱིར་རོ། །རྟགས་གྲུབ་སྟེ།
རྒྱུད་དེའི་ལེའུ་ཉི་ཤུ་རྩ་དྲུག་པར་ཨཱ་ལི་ཀཱ་ལི་ལས་རང་འབྱུང་། །གཉིས་མེད་མཆོག་ཏུ་ཞི་བ་སྟེ།
ཕྱག་གཉིས་པ་ལ་ཞལ་གཅིག་པ། །ཕྱག་རྒྱ་དྲུག་གིས་རྣམ་པར་བརྒྱན། །འཛམ་བུའི་མདོག་ཅན་
མཉམ་པར་ཁྱབ། ཅེས་པ་ནས། ཐོད་པ་དང་ནི་ཁ་ཧཱུྃ་འཛིན། །གཡས་པ་མི་འཇིགས་ཕྱག་རྒྱ་
ཅན༑ ༑ཞེས་སོགས་ཀྱི་གཞུང་ལས། པདྨ་འདབ་བརྒྱད་ཀྱི་ལྟེ་བར་འཇིགས་བྱེད་དུས་མཚན་གྱི་
གདན་ལ་དཔལ་བདེ་མཆོག་སངས་རྒྱས་ཐོད་པ་སེར་པོ་ཞལ་གཅིག་པ་ཕྱག་གཉིས་པ་གཡས་མི་འཇིགས་

25
པ་སྦྱིན་པ་དང་། གཡོན་ཐོད་པ་འཛིན་པ་ཞབས་གཡས་བརྐྱངས་ཤིང་གཡོན་བསྐུམས་པའི་སྟབས་
ཀྱིས་གཙོ་བོ་བསྐྱེད་ཚུལ་དང་། མཁའ་འགྲོ་མ་དང་ལཱ་མ་དང་། །དུམ་སྐྱེས་མ་དང་གཟུགས་ཅན་
མ༑ ༑པདྨའི་ཕྱོགས་ཀྱི་གདན་ལ་དགོད། །ཐོད་པ་བཞི་པོ་མཆོག་ཡིན་ཏེ། །མཁའ་འགྲོ་མ་ནི་ཁ་
དོག་སེར། ། ལཱ་མ་པ་ལ་ཤ་ཡི་མདོག །དུམ་སྐྱེས་མ་ནི་སྔོན་མོ་སྟེ། །གཟུགས་ཅན་མ་ནི་དམར་
ལ་འབར། །ཐོད་པ་དང་ནི་ཁ་ཊཾ་འཛིན། ། མི་འཇིགས་མཆོག་ཀྱང་དེ་བཞིན་ཏེ། །ཅང་ཏེའུ་དང་
ནི་གྲི་གུག་འཛིན། །བདུད་ནི་བཞི་པོའི་སྟེང་ན་བཞུགས། ཞེས་འཁོར་ལོ་བཅུ་གཉིས་བསྐྱེད་ཚུལ་
དང་༑ ༑ཐུགས་ཀྱི་འཁོར་ལོ་སྙིང་ག་རུ། ། ཧེ་རུ་ཀ་ཡི་རྣམ་པར་བསྒོམ། །གསུང་གི་འཁོར་ལོ་ཁ་
ལ་བསྒོམ། །སྐུ་ཡི་འཁོར་ལོ་སྔ་མ་བཞིན། ཞེས་སོགས་ཀྱིས་གཙོ་བོའི་ལུས་ཀྱི་སྙིང་གར་ཐུགས་
ཀྱི་འཁོར་ལོ་ལྷ་བརྒྱད་སྔོན་པོ། མགྲིན་པར་གསུང་འཁོར་གྱི་ལྷ་བརྒྱད་དམར་པོ། སྤྱི་བོར་སྐུ་འཁོར་
གྱི་ལྷ་བརྒྱད་དཀར་པོ་རྣམས་འགོད་པར་བཤད་པ་དང་། སྐུ་གསུང་ཐུགས་ཀྱི་སྦྱོར་བ་ཡིས། ། ཕྱི་
དང་ནང་གི་ཆོས་རྣམས་ཀུན། །བྱང་ཆུབ་ཕྱོགས་ཀྱིས་རྣམ་པར་དག་།ཅེས་ཕྱི་དཀྱིལ་ལྷ་བཅུ་གསུམ་
དང༌། ནང་དཀྱིལ་གྱི་ལྷ་ཉེར་བཞི་པོ་གཉིས་ཆར་བསྡོམས་ནས་བྱང་ཕྱོགས་སོ་བདུན་དང་སྦྱར་བའི་
དག་པ་གསུངས་པའི་ཕྱིར་ཞེས་ཟེར་རོ། །ཚུལ་འདི་ནི་ཅི་ཡང་མ་བསླབས་ཤིང་གང་ཡང་མི་ཤེས་
བཞིན་དུ་ཟེར་རྒྱུས་ཕོངས་པར་གྱུར་ནས་རྒྱུད་དོན་གཟུ་ལུམ་གྱིས་སྨྲ་བ་ལ་ཞུགས་པས་ལེགས་པར་
ཤེས་པའི་མཁས་པ་དག་གིས་མཐོང་ན་མཆོག་ཏུ་ངོ་ཚ་བར་བྱེད་པའི་གཏམ་ཡིན་ནོ། །ཇི་ལྟར་ཞེ་
ན༑ ༑མངོན་བརྗོད་བླ་མའི་ལེའུ་ཉེར་དྲུག་པར་བཤད་པའི་སངས་རྒྱས་ཐོད་པའི་དཀྱིལ་འཁོར་
ལ་ནི། ཕྱིའི་དཀྱིལ་འཁོར་ལ་ནི་ཕྱི་དཀྱིལ་ལ་བཀོད་པའི་ལྷ་ཧེ་རུ་ཀ་གཙོ་བོ་གཅིག་པུ་ལས་མེད་ལ།
ལཱ་མ་ལ་སོགས་པ་བཅུ་གཉིས་ནི། ཕྱི་དཀྱིལ་ལ་འགོད་པ་མ་ཡིན་གྱི། ལུས་ཀྱི་ནང་དུ་འགོད་པ་
ཡིན་ལ། དེ་ཡང་རང་གཙོ་བོར་བསྐྱེད་པའི་སྙིང་གར་པདྨ་འདབ་བརྒྱད་དེའི་ཕྱི་རོལ་གྱི་ཕྱོགས་མཚམས་
བརྒྱད་ལ་པདྨ་འདབ་མ་བརྒྱད་བསྒོམས་ནས་སྙིང་གའི་པདྨ་དབུས་མའི་ལྟེ་བ་ལ། །རང་དང་འདྲ་
བའི་ཡེ་ཤེས་སེམས་དཔའ་ནང་གི་ཧེ་རུ་ཀ་ལུས་དཀྱིལ་གྱི་གཙོ་བོར་དང༌། དེའི་འདབ་མ་བརྒྱད་

26
ལ་སྙིང་པོའི་རྣལ་འབྱོར་མ་བཞི་དང་། ཐོད་པ་བཞི་དེའི་ཕྱི་རོལ་ཏུ་སྙིང་གར་བཀོད་པའི་ཕྱོགས་
མཚམས་ཀྱི་འདབ་མ་བརྒྱད་ལ་སྒོ་མཚམས་མ་འབྱེད་དེ། དེ་ལྟར་ན་སྙིང་གར་ཡེ་ཤེས་སེམས་དཔའ་
ལ་ལྷ་མོ་བཅུ་གཉིས་ཀྱིས་བསྐོར་བ་བསྒོམ་པའི་དོན་ཡིན་གྱི་ལྷ་མོ་བཅུ་གཉིས་ལུས་ཀྱི་ནང་དུ་མི་སྒོམ་
པར་ཕྱི་དཀྱིལ་ལ་འགོད་པ་ག་ལ་ཡིན། ཁོ་བོས་ཇི་སྐད་བཤད་པ་འདི་ནི་མངོན་བརྗོད་བླ་མའི་འགྲེལ་
པ་སློབ་དཔོན་མཁས་པ་ཆེན་པོ་ཤུ་རང་ག་བཛྲ་གྱིས་མཛད་པ་ལས་གསལ་བར་གསུངས་ཏེ། རྒྱུད་
ཀྱི་ལེའུ་དེར་ཕྱིའི་དཀྱིལ་འཁོར་གྱི་དབུས་སུ་གཙོ་བོ་སངས་རྒྱས་ཐོད་པ་སེར་པོ་ཞལ་གཅིག་ཕྱག་གཉིས་
པ་ཇི་ལྟར་བསྐྱེད་པ་བཤད་ཟིན་པའི་དེ་མ་ཐག་ཏུ། ཡེ་ཤེས་སེམས་དཔའ་དེ་གཟུགས་ཅན། ། ཡི་
གེ་ཧཱུྃ་ལས་བྱུང་བར་བསྒོམ། ཞེས་གསུངས་པའི་འགྲེལ་པར། དེའི་ནུ་མའི་བར་དུ་ཡེ་ཤེས་སེམས་
དཔའ་ལྷ་མོ་བཅུ་གཉིས་ཀྱིས་བསྐོར་བ་ཞལ་གཅིག་ཕྱག་གཉིས་པའི་གཟུགས་ཅན་ཧཱུྃ་ལས་བྱུང་བ་བསྒོམ་
མོ༑ ༑ཞེས་དང་། མཁའ་འགྲོ་མ་དང་ལཱ་མ་དང༌། །དུམ་སྐྱེས་མ་དང་གཟུགས་ཅན་མ། །པདྨའི་
ཕྱོགས་ཀྱི་གདན་ལ་དགོད། །ཐོད་པ་བཞི་པོ་མཆོག་ཡིན་ཏེ། ཞེས་སོགས་ཀྱི་འགྲེལ་པར་ནུ་མའི་
བར་གྱི་ཡེ་ཤེས་སེམས་དཔའ་ལ་མཁའ་འགྲོ་མ་དང་། ལཱ་མ་དང་དུམ་སྐྱེས་མ་དང་གཟུགས་ཅན་
མ་བཞི་པདྨའི་ཕྱོགས་ལ་འགོད་ལ། ཕྱི་རོལ་གྱི་འདབ་མ་བརྒྱད་ལ་ཁྭ་གདོང་མ་དང་གཤིན་རྗེ་བརྟན་
མ་ལ་སོགས་པ་བཀོད་དེ་ཞེས་གསུངས་པ་ལྟར་རོ། །ཕྱི་རོལ་ཏུ་ཞེས་པ་ནི་ནུ་མའི་བར་གྱི་པདྨ་དེའི་
ཕྱི་རོལ་ཏུ་ཞེས་པ་ཡིན་གྱི། ཕྱི་དཀྱིལ་འཁོར་དུ་ཞེས་པ་མིན་ཏེ། གོང་དུ་དྲངས་མ་ཐག་པ་ལྟར་
ལྷ་མོ་བཅུ་གཉིས་སྙིང་གར་བསྒོམ་པར་བཤད་པའི་ཕྱིར་རོ། །དེ་ལྟར་ན་བྱང་ཕྱོགས་སོ་བདུན་གྱི་
དག་པ་ཡང་ཕྱི་ནང་གི་ལྷའི་གྲངས་བསྡོམ་པ་དང་སྦྱོར་བ་མ་ཡིན་གྱི་ལུས་ཀྱི་ནང་གི་ལྷའི་དག་པ་ཡིན་
ཏེ༑ ༑ ས་བཅུ་དག་ནི་རིམ་པ་དང་། ། སྐུ་གསུང་ཐུགས་ཀྱི་སྦྱོར་བ་ཡིས། །ཕྱི་དང་ནང་གི་ཆོས་
རྣམས་ཀུན། །བྱང་ཆུབ་ཕྱོགས་ཀྱིས་རྣམ་པར་དག །ཅེས་པའི་འགྲེལ་པར། དེ་ལྟར་ལུས་ཀྱི་
ནང་དུ་ས་བཅུའི་རིམ་པ་སྐུ་གསུང་ཐུགས་ཀྱི་སྦྱོར་བ་བསྒོམས་ནས་བྱང་ཆུབ་ཀྱི་ཕྱོགས་ཀྱི་ཆོས་སུམ་
ཅུ་རྩ་བདུན་གྱི་རྣམ་པར་དག་པ་སྒོམ་མོ་ཞེས་གསུངས་པ་ལྟར་རོ། །དེ་བཞིན་དུ་རྒྱུད་འདིའི་ལེའུ་

27
བདུན་པར་རྡོ་རྗེ་སེམས་དཔའི་དཀྱིལ་འཁོར་བཤད་པ་ལ་ཕྱི་ནང་ཐུན་མོང་བའི་ལྷ་མེད་པར་སྨྲ་བ་
ཡང་ཆ་མེད་པའི་རྒྱུས་གཏམ་འབའ་ཞིག་སྟེ། དེ་ལ་ཡང་རྡོ་རྗེ་སེམས་དཔའི་ཐུགས་ཀར་རྡོ་རྗེ་སེམས་
དཔའ་རང་འདྲའི་ཡེ་ཤེས་སེམས་དཔའ་བསྒོམ་པར་རྒྱུད་རང་ལས་དངོས་སུ་བཤད་ཅིང་། དེའི་
འགྲེལ་པར་གཞལ་ཡས་ཁང་གི་དབུས་སུ་རྡོ་རྗེ་སེམས་དཔའ་ཞལ་གསུམ་ཕྱག་དྲུག་པ་ནི་གོ་སླའོ། །ནུ་
མ་གཉིས་ཀྱི་བར་དུ་ཡེ་ཤེས་སེམས་དཔའ་རང་འདྲ་བ་ལྷ་མོ་བཅུ་གཉིས་ཀྱིས་བསྐོར་བ་སྐུ་གསུང་
ཐུགས་ཀྱི་འཁོར་ལོ་གསུམ་ཧཱུྃ་དང་ཨཱདང་ཨོ་ལས་སྐྱེས་པའི་ལུས་ཀྱི་ནང་གི་དཀྱིལ་འཁོར་བསྒོམ་
པར་བྱའོ། ཞེས་བཤད་དོ། །དེ་ལྟར་ན་ཕྱིའི་དཀྱིལ་འཁོར་ལ་སངས་རྒྱས་ཐོད་པ་གཙོ་བོར་བཀོད་
ཅིང་དེ་དང་སྐུ་མདོག་ཕྱག་མཚན་སོགས་ཁྱད་པར་ཅུང་ཟད་ཀྱང་མེད་པའི་སངས་རྒྱས་ཐོད་པ་ནང་
དུ་སྙིང་གར་ལུས་དཀྱིལ་གྱི་གཙོ་བོར་བཀོད་པ་དང་། དེ་བཞིན་དུ་ཕྱིའི་དཀྱིལ་འཁོར་གྱི་དབུས་སུ་
བཀོད་པའི་རྡོ་རྗེ་སེམས་དཔའ་དང་སྐུ་མདོག་ཕྱག་མཚན་སོགས་ཁྱད་པར་ཅུང་ཟད་ཀྱང་མེད་པའི་
རྡོ་རྗེ་སེམས་དཔའ་སྙིང་གར་ལུས་དཀྱིལ་གྱི་གཙོ་བོར་བཀོད་པ་རྒྱུད་རྩ་འགྲེལ་ན་ཤིན་ཏུ་གསལ་བཞིན་
དུ་དེ་གཉིས་ཀ་ལ་ཕྱི་ནང་ཐུན་མོང་བའི་ལྷ་མེད་དོ་ཞེས་སྨྲ་བ་ནི་ཅི་ཡང་མ་མཐོང་ཞིང་གང་གི་ཡང་
རྒྱུས་མེད་བཞིན་དུ་རྡོ་རྗེ་འཆང་ཉིད་ཀྱི་གསུང་རབ་ལས་རྣམ་པར་བརྒལ་ཏེ་སྨྲ་བ་ཡིན་པར་ཤེས་པར་
གྱིས་ལ། ། ཁྭ་ཏས་མི་གཙང་ཟོས་པའི་མཆུ། །ས་གཙང་གཞན་ལ་འབད་ནས་འཕྱིད། ཅེས་པའི་
ངང་ཚུལ་དེ་རྣམ་པར་ཐོངས་ཤིག །གྲུབ་ཆེན་ལྭ་བ་པ་ལ་སོགས་པ་བདེ་མཆོག་རྩ་རྒྱུད་ཀྱི་དཀའ་
འགྲེལ་དང་། རྣམ་བཤད་མཛད་པ་འགའ་ཞིག་གིས་ལུས་དཀྱིལ་ལ་ནང་གི་ཧེ་རུ་ཀ་དངོས་སུ་གསལ་
བར་མ་བཤད་པ་ཡང་ཡོད་མོད་ཀྱི་དེ་དག་ལ་ཡང་ནང་གི་ཧེ་རུ་ཀ། ཕྱིའི་ཧེ་རུ་ཀ་ཇི་ལྟ་བ་བཞིན་དུ་
སྙིང་གར་བསྒོམ་པ་མན་ངག་གིས་ཁ་འགེངས་དགོས་པ་ཁོ་བོའི་བླ་མ་རྗེ་ཐམས་ཅད་མཁྱེན་པས་འདོད་
འཇོར་གསུངས་པ་ལྟར་ཡིན་པས་བདེ་མཆོག་རྩ་རྒྱུད་ཀྱི་འགྲེལ་པ་རྣམས་སུ་ཕྱི་དཀྱིལ་གྱི་ལྷ་ནང་དཀྱིལ་
ལ་མ་བཀོད་པ་མང་ཞེས་པ་ཡང་དོན་ལ་རྣམ་པར་དཔྱོད་མི་ཤེས་པར་ཚིག་གི་དངོས་ཟིན་ཐར་ཐོར་
བཀླགས་པ་ཙམ་གྱིས་གསང་དོན་ཟབ་མོ་ཆུད་གསོན་པར་བྱེད་དོ། ། ཀྱི་རྡོ་རྗེའི་གཞུང་དང་འགལ་

28
བའི་ཚུལ་འཆད་དགོས་པས་སྡུག་བསྔལ་བར་གྱུར་ཏེ། ཛ་ཏ་རིའི་ཕྱག་རྒྱ་བཞི་བའི་ལུང་དང་འགལ་
བར་སྨྲས་པ་ལ་ནི། འོག་ཏུ་བཤད་པར་བྱའོ། ཡང་འདི་སྐད་ཅེས་ཕྱི་ནང་ཐུན་མོང་བའི་ལྷ་མེད་
པ་སྐྱོན་དུ་འདོད་པ་ནི། ཀླུ་སྒྲུབ་ཡབ་སྲས་ཀྱིས་བཀྲལ་བའི་ལམ་སྲོལ། དཔལ་གསང་བ་འདུས་
པའི་གྲུབ་པའི་མཐའ་དང་ཡང་འགལ་ཏེ། དེ་ལྟ་ན་གྲུབ་ཆེན་ཨཱརྱ་དེ་བས་བཤད་པའི་སྤྲོས་བཅས་
ཀྱི་སྤྱོད་པ་ཡང་མུན་སྤྲུལ་དུ་འགྱུར་ཏེ། ཕྱི་ནང་ཐུན་མོང་བའི་ལྷ་གཅིག་ཀྱང་མེད་པའི་ཕྱིར་རོ། །རྟགས་
གྲུབ་སྟེ། སྤྱོད་པ་བསྡུས་པའི་སྒྲོན་མར། གྲུ་བཞི་པ་ལ་སྒོ་བཞི་པ། །རྟ་བབས་བཞི་ཡིས་མཛེས་
པར་བྱས། ཞེས་སོགས་ཀྱིས་གཞལ་ཡས་ཁང་གི་ནང་དུ། བུད་མེད་ཉི་ཤུའི་ཚོགས་དང་ལྷན་ཅིག་
གནས་པ་དང་། དེ་ནས་དེ་བཞིན་གཤེགས་པ་ཐམས་ཅད་བུད་མེད་སྒྱུ་མ་ལྟ་བུར་རབ་ཏུ་བསྟན་པར་
བྱ་བའི་ཕྱིར། ལ་ལ་ནི་བདེ་མཆོག་སྒྱུ་མ་ལྟ་བུས་འདོད་ཆགས་ཀྱི་རྒྱུད་ཀྱི་ངོ་བོ་ཉིད་ཀྱིས་བཅོམ་ལྡན་
འདས་ཀྱི་སྤྱན་སྔར་འདུག་ལ། ཞེས་སོགས་དྲངས་ཏེ། ཕྱི་དཀྱིལ་ལྷ་མོ་ཉི་ཤུ་རྩ་གཅིག་དང་གཙོ་
བོ་ཉིད་འགོད་པར་བཤད་ཀྱི། རྣམ་སྣང་ནས་གནོད་མཛེས་ཀྱི་བར་གྱི་གསང་བ་འདུས་པའི་ལྷ་ཚོགས་
རྣམས་བཀོད་པར་མ་བཤད་ལ། གཙོ་བོས་ལུས་ལ་སྐུའི་དཀྱིལ་འཁོར་ལྷ་སོ་གཉིས་པོ་ཐམས་ཅད་
འགོད་པར་བཤད་དེ། གཞུང་དེ་ཉིད་ལས། དེ་ལ་བཅོམ་ལྡན་འདས་བདེ་བ་ཆེན་པོའི་འཁོར་ལོ་
བསྒྱུར་བ་ནི། སྔོན་འབྱུང་བའི་ཚུལ་གྱིས་བདག་ཉིད་ཅན་གྱི་ཏིང་ངེ་འཛིན་ལ་དགོངས་པ་སྔོན་དུ་
འགྲོ་བས། རང་གི་སྐུའི་དཀྱིལ་འཁོར་ལ་གནས་པའི་དེ་བཞིན་གཤེགས་པ་ཐམས་ཅད་ཚིམ་པར་
བྱའོ༑ ༑ཞེས་ཁྱད་པར་གྱི་ང་རྒྱལ་བསྐྱེད་ལ། ཞེས་གསུངས་པའི་ཕྱིར་དང་། དང་པོ་སྦྱོར་བ་
ཡན་ཆད་ཀྱི་རྣལ་འབྱོར་བསྒོམ་དགོས་པའི་ཕྱིར་རོ། །མདོར་ན་གཞུང་འདིར་ཕྱི་དཀྱིལ་ལ་ལྷ་མོ་
ཉི་ཤུ་བཀོད་པ་དེ་ནང་དཀྱིལ་ལ་མ་བཀོད་ན། ནང་དཀྱིལ་གྱི་སོ་གཉིས་པོ་དེ་ཕྱི་དཀྱིལ་ལ་མ་བཀོད་
པས་ནང་དཀྱིལ་དང་ཕྱི་དཀྱིལ་ལ་ཐུན་མོང་བའི་ལྷ་གཅིག་ཀྱང་མེད་པའི་ཕྱིར། མཆོག་ཏུ་གྱུར་
པའི་གཞུང་འདི་ཡང་འགོག་པར་བྱེད་དམ། ཞེས་སོགས་ཀྱི་ལོག་པའི་གཏམ་བྱུང་རྒྱལ་དུ་སྨྲས་པ་
དག་ལ་བརྗོད་པར་བྱ་སྟེ། ཚུལ་དེ་ནི་སྤྲོས་བཅས་ཀྱི་སྤྱོད་པའི་སྐབས་ཀྱི་ཚོགས་ཀྱི་དཀྱིལ་འཁོར་

སྟོན་པ་ཡིན་ལ། དེ་ཡང་གསང་བ་འདུས་པའི་ཚོགས་ཀྱི་དཀྱིལ་འཁོར་སྟོན་པ་མིན་ཅིང་། དེ་ལྟར་
བཤད་པའི་གཙོ་བོ་ཡང་། གསང་བ་འདུས་པའི་དཀྱིལ་འཁོར་གྱི་གཙོ་བོ་མ་ཡིན་ནོ། །འོ་ན་ཅི་ཞེ་
ནི༑ ༑སྤྱོད་བསྡུས་ལས། གསང་བ་འདུས་པ་ཞེས་བྱ་བའི་རྒྱུད་འདི་ལས་ནི་སྤྲོས་པ་མེད་པ་དང་།
ཤིན་ཏུ་སྤྲོས་པ་མེད་པའི་སྤྱོད་པའི་གནས་འབའ་ཞིག་བསྟན་ནོ། ཞེས་འདུས་པར་སྤྲོས་བཅས་ཀྱི་
སྤྱོད་པའི་གནས་ལ་སོགས་པ་མ་གསུངས་པར་བཤད་ནས། སྤྲོས་བཅས་ཀྱི་སྤྱོད་པའི་ཚོགས་ཀྱི་དཀྱིལ་
འཁོར་དང༌། གནས་ལ་སོགས་པ་རྒྱས་ཤིང་གསལ་བར་བཤད་པ་སངས་རྒྱས་མཉམ་སྦྱོར་ཡིན་
པས༑ ༑སངས་རྒྱས་མཉམ་སྦྱོར་གྱི་དཀྱིལ་འཁོར་གྱི་དབང་དུ་བྱས་པའི་ཚོགས་ཀྱི་དཀྱིལ་འཁོར་
རྒྱུད་དེ་ལས་གསུངས་པའི་དོན་འཆད་པར་བཞེད་ནས། སྤྱོད་བསྡུས་ལས། ད་ནི་སྤྲོས་པ་དང་བཅས་
པའི་སྤྱོད་པ་དཔལ་སངས་རྒྱས་ཐམས་ཅད་དང་མཉམ་པར་སྦྱོར་བ་མཁའ་འགྲོ་མ་སྒྱུ་མ་བདེ་མཆོག་
ཅེས་བྱ་བ་རྣལ་འབྱོར་ཆེན་པོའི་རྒྱུད་ལ་འཇུག་པར་བྱ་སྟེ། ཞེས་གསུངས་ནས། དེ་ནས་ཡང་དག་
བཤད་བྱ་བ། །རྣམ་པ་སྣ་ཚོགས་མཆོག་གྱུར་པའི། །མཁའ་འགྲོ་སྒྱུ་མ་བདེ་མཆོག་བཤད། ཅེས་
པ་ནས། བུད་མེད་དག་ནི་ལེགས་བསྒྲུབ་པའི། །སྐལ་བཟང་རང་གི་ཕྱག་རྒྱས་མཚན། །ཚོགས་
ཀྱི་དཀྱིལ་འཁོར་བརྟག་པར་བྱ། ཞེས་པའི་བར་སངས་རྒྱས་མཉམ་སྦྱོར་གྱི་རྒྱུད་དྲངས་ཏེ། དེ་
ལྟར་དྲངས་པའི་མཉམ་སྦྱོར་གྱི་རྒྱུད་ཚིག་དེ་དག་གི་དོན་འཆད་པ་ནི་སྤྱོད་བསྡུས་ལས། ཞེས་གསུངས་
པའི་མདོ་ཚིག་རྣམས་ཀྱི་དོན་རྒྱ་ཆེར་དགྲོལ་བར་བྱ་སྟེ། དེ་ལ་དང་པོ་ཁོ་ནར་སྐྱེད་མོས་ཚལ་ལ་
སོགས་པའི་ཡིད་དང་རྗེས་སུ་མཐུན་པའི་གནས། ཞེས་སོགས་ཀྱིས་གནས་སྒྲུབ་ཚུལ་དང་། དེར་
རྟེན་གཞལ་ཡས་ཁང་བསྐྱེད་ཚུལ་དང་བཅས་པའི་བཤད་ནས། དེར་ལྷའི་རྣལ་འབྱོར་སྒོམ་ཚུལ་
འཆད་པ་ནི་དེ་ལ་རིམ་པ་ནི་འདི་ཡིན་ཏེ། དོན་དམ་པའི་བདེན་པ་ལ་དམིགས་པ་སྔོན་དུ་འགྲོ་བས་
བདག་ལ་བྱིན་གྱིས་བརླབ་པའི་རིམ་གྱིས་རྡོ་རྗེ་སེམས་དཔའི་སྐུར་བདག་ཉིད་བསྐྱེད་ལ། དཀྱིལ་
འཁོར་གྱི་བདག་པོའི་ཚུལ་གྱིས་བདག་ཉིད་འདུག་ནས། ཞེས་པས་བདག་ཉིད་དཀྱིལ་འཁོར་གྱི་གཙོ་
བོར་སྐྱེད་ཚུལ་བསྟན་ཏེ། དེ་ནི་མཉམ་སྦྱོར་གྱི་རྒྱུད་ཚིག་གོང་དུ་དྲངས་ནས་བཤད་བྱར་བཀོད་པ་

དེའི་ནང་ནས། སངས་རྒྱས་ཐམས་ཅད་མཉམ་སྦྱོར་བ། །སྦྱོར་བའི་དབང་ཕྱུག་རྣམ་འཕྲུལ་བས།
རྡོ་རྗེ་སེམས་དཔའ་དཔལ་གྱི་ལྷ། །དེ་ན་རྣམ་པར་འཕྲུལ་པའི་བདག །ཅེས་པ་དེའི་དོན་འཆད་
པའི་ཚིག་ཡིན་པས། སངས་རྒྱས་མཉམ་སྦྱོར་གྱི་དཀྱིལ་འཁོར་གྱི་གཙོ་བོ་རྡོ་རྗེ་སེམས་དཔའ་སྡོམ་
པར་སྟོན་པ་ཡིན་གྱི། གསང་འདུས་ཀྱི་དཀྱིལ་འཁོར་གྱི་གཙོ་བོ་སྟོན་པ་ག་ལ་ཡིན། དེ་ལྟར་གཙོ་
བོ་བསྐྱེད་པ་བསྟན་ནས། ཕྱག་རྒྱའི་འཁོར་སྐྱེད་ཚུལ་སྟོན་པ་ནི། དེ་ནས་དེ་བཞིན་གཤེགས་པ་ཐམས་
ཅད་བུད་མེད་ཀྱི་སྒྱུ་མ་ལྟ་བུར་རབ་ཏུ་བསྟན་པར་བྱ་བའི་ཕྱིར། ལ་ལ་ནི་བདེ་མཆོག་སྒྱུ་མ་ལྟ་བུས་
འདོད་ཆགས་ཀྱི་རྒྱུད་ཀྱི་ངོ་བོ་ཉིད་ཀྱིས་བཅོམ་ལྡན་འདས་ཀྱི་སྤྱན་སྔར་འདུག་ལ། ཞེས་སོགས།
ཁྱོད་ཀྱི་དྲངས་པའི་ཚིག་དེ་དག་གསུངས་སོ། །དེ་དག་ནི་སངས་རྒྱས་མཉམ་སྦྱོར་གྱི་ལྷ་མོ་ཡིན་
གྱི༑ ༑གསང་འདུས་ཀྱི་ལྷ་མ་ཡིན་ལ། དེ་ནས་བཅོམ་ལྡན་འདས་བདེ་བ་ཆེན་པོའི་འཁོར་ལོ་སྒྱུར་
པ་ནི། སྔོན་འབྱུང་བའི་ཚུལ་གྱིས་བདག་ཉིད་ཅན་གྱི་ཏིང་ངེ་འཛིན་ལ་དགོངས་པ་སྔོན་དུ་འགྲོ་བས།
རང་གི་སྐུའི་དཀྱིལ་འཁོར་ལ་གནས་པའི་དེ་བཞིན་གཤེགས་པ་ཐམས་ཅད་ཚིམ་པར་བྱའོ། །ཞེས་
ཁྱད་པར་གྱི་ང་རྒྱལ་བསྐྱེད་ལ་ཞེས་པས་ཀྱང་གཙོ་བོ་རང་གི་སྐུའི་དཀྱིལ་འཁོར་ཏེ་ལུས་ལ་གནས་
པ་དེ་བཞིན་གཤེགས་པ་ཐམས་ཅད་ཅེས་ཐ་སྙད་བྱས་པའི་ཕུང་པོ་ཐམས་ཅད་བདེ་བ་ཆེན་པོས་ཚིམ་
པར་བྱའོ། ཞེས་བསམས་ནས་ཕྱག་རྒྱའི་འདོད་ཡོན་ལ་སྤྱོད་པར་སྟོན་པ་ཡིན་གྱི། འདུས་པའི་ལྷ་
སོ་གཉིས་ལུས་ལ་བཀོད་པའི་དོན་ག་ལ་ཡིན། སངས་རྒྱས་མཉམ་སྦྱོར་དང་གསང་འདུས་ནོར་ནས་
ཤན་མི་ཕྱེད་པའི་ངང་ཚུལ་འདི་ལྟ་བུས་ཀྱང་བབ་ཅོལ་འདི་ལྟར་སྨྲ་བ་ལ་ཞུགས་པས་ནི་བདུད་རིགས་
ཀྱི་སྡེ་རྣམ་པར་འཕེལ་བར་མ་གྱུར་གྲང་། གཙོ་བོ་གསང་འདུས་ལ་འཁོར་སངས་རྒྱས་མཉམ་སྦྱོར་
གྱི་ལྷ་མོ་རྣམས་ཉབའ་ཞིག་གིས་བསྐོར་བའི་དཀྱིལ་འཁོར་རུང་ན། གཙོ་བོ་འཇིགས་བྱེད་ལ་འཁོར་
དགྲ་ནག་ལྷ་བཅུ་གསུམ་གྱིས་བསྐོར་བ་རྣམ་པ་ཐམས་ཅད་དུ་མི་རུང་བར་ཁྱོད་རང་གི་སྨྲས་པ་ཡིད་
ལ་ཞོག་ལ། དྲན་པ་མི་གནས་པའི་རྣམ་འགྱུར་གསལ་བར་མ་བྱེད་ཅིག །གསང་བ་འདུས་པའི་
， རྣལ་འབྱོར་པས་སྤྱོད་པ་བྱེད་པའི་འདུས་པ་རང་གི་ཚོགས་ཀྱི་དབང་དུ་བྱས་པའི་དཀྱིལ་འཁོར་ཇི་

， 31
ལྟར་བྱ་བ་མན་ངག་གིས་འཆད་པ་སྤྱོད་བསྡུས་སུ་གསུངས་པ་ནི། དེ་ཉིད་ལས། དེའི་རིམ་པ་ནི་
འདི་ཡིན་ཏེ། དང་པོ་ཁོ་ནར་དོན་དམ་པའི་བདེན་པ་ལ་དམིགས་ནས། བདག་ལ་བྱིན་གྱིས་བརླབས་
པའི་རིམ་གྱིས་མི་བསྐྱོད་པ་ཕྱུང་སྟེ་རྗེས་སུ་བཅུག་ནས། དཀྱིལ་འཁོར་གྱི་བདག་པོ་ཉིད་དུ་གནས་
ལ༑ ༑དེ་ནས་ཐ་མལ་པའི་ང་རྒྱལ་བསལ་ཏེ་མི་བསྐྱོད་པའི་འཁོར་རྣམས་རང་གི་སྐུའི་དཀྱིལ་འཁོར་
ལྟ་བུར་ཡན་ལག་ཏུ་གྱུར་པའི་རྣམ་པར་སྣང་མཛད་ལ་སོགས་པའི་དཀྱིལ་འཁོར་གྱི་ལྷ་རྣམས་སུ་ལྷག་
པར་མོས་པས་དཀྱིལ་འཁོར་གྱི་འཁོར་ལོའི་ལྷ་མ་ལུས་པ་རང་གི་ཕྱག་རྒྱ་དང་རིལ་པོ་འཛིན་པ་དང་།
རྗེས་སུ་གཞིག་པའི་རིམ་གྱིས་དོན་དམ་པའི་བདེན་པ་ལ་འཇུག་གོ ཞེས་སོགས་རྒྱ་ཆེར་གསུངས་
པ་དག་ཡིན་མོད་ཀྱི། དེ་དག་གི་དོན་འདིར་བཤད་པར་བྱ་བའི་སྐབས་མ་ཡིན་པས་མ་སྨྲས་སོ། །ཡང་
ལུས་དཀྱིལ་དང་ལུས་ལ་ལྷ་བཀོད་པ་ཙམ་གྱི་ཁྱད་པར་ཡང་མ་ཕྱེད་དོ། ཞེས་སྨྲ་བ་ཡང་ཤིན་ཏུ་མི་
འཐད་དེ། རྣལ་འབྱོར་བླ་མེད་གཞིར་བཞག་ལ། ལུས་ལ་ལྷ་འགོད་པ་ལ་སྐྱེ་མཆེད་དང་སྐུ་གསུང་
ཐུགས་བྱིན་གྱིས་བརླབས་པའི་ཕྱིར་འགོད་པ་ནི། མིག་སོགས་སྟོང་ཉིད་དུ་སྦྱངས་པའི་ངང་ནས།
གནས་དེ་དང་དེར་ཆོ་ག་གསུམ་མམ། ས་བོན་ཙམ་མམ་སྐད་ཅིག་གིས་ལྷར་བསྐྱེད་པ་ཡིན་ཏེ། གདོང་
སོགས་བྱིན་གྱིས་བརླབས་པ་ལ་ཞེས་སོགས་དྲངས་ནས། ལུས་དཀྱིལ་ནི་རྣལ་འབྱོར་པ་རང་གི་
ལུས་ལ་གནས་པའི་རྩ་ཐིག་རླུང་སོགས་ལུས་ཀྱི་ཆ་ཤས་གང་ཡང་རུང་བ་ཅིག་གྱུར་བྱས་པ་དགོས་
སྟེ༑ ༑རྡོ་རྗེ་དྲིལ་བུ་བས་འདི་དག་གནས་སུ་རྣལ་འབྱོར་པ། །རྩ་ཡིན་དཔའ་བོ་ཉི་ཤུ་བཞི། །ལུས་
ཀྱི་ཁམས་སུ་བརྟ་གུ་པར་བྱ། ཞེས་གསུང་ལ། ལུས་ཀྱི་ཆ་ཤས་ལས་གྲུབ་པའི་ལྷ་དེ་ལུས་ཀྱི་རང་
གི་གནས་རྣམས་སུ་བཀོད་པ་ཞིག་དགོས་ཏེ། སློབ་དཔོན་པྲཛྙཱ་རཀྵི་ཏས་བདེ་མཆོག་གི་སྐབས་སུ་
འུག་གདོང་མ། རྣ་བའི་བུག་པའི་ནང་དུ་སྒོམ་པར་བཤད་ཅིང་། སློབ་དཔོན་སྒྲོན་མ་ཅན་གྱི་སྡེས།
ཀྱི་རྡོར་ལུས་དཀྱིལ་འཚད་པའི་སྐབས་སུ། ཇི་སྲིད་རྡུལ་ཕྲ་རབ་དང་མཉམ་པའི་དཔའ་བོ་དང་དཔའི་
མོའི་དབང་ཕྱུག་མ་དེའི་བདག་ཉིད་ལས་སྐྱེས་པ། དཔའ་བོ་དེ་རྣམས་ཐམས་ཅད་སྒྲུབ་པ་པོ་རང་
གི་ལུས་ཀྱི་ནང་དུ་བསྒོམ་མོ། །གང་དཔའ་མོའི་དབང་ཕྱུག་མ་དེ་རྣམས་ཐམས་ཅད་དེ་ཉིད་ཀྱི་ནང་

དུ་བསྒོམ་མོ། ཞེས་བཤད་པའི་ཕྱིར་རོ། །དེ་ལྟར་ཡིན་པ་དེའི་ཕྱིར་ཤིན་ཏུ་ཟབ་པའི་ལུས་དཀྱིལ་
འདི་སྐྱེད་ཚུལ་རྣམས་ལུས་དཀྱིལ་སྐྱེད་ཚུལ་དུ་མི་འབྱུང་བའི་སྐྱོན་གཏན་ནས་མེད་དེ། རྩ་འཁོར་
ལོ་ལྔ་། འཁོར་ལོ་ལྔ་ལ་རྡོ་རྗེའི་ལུས་ལ་རང་གྲུབ་ཙམ་ནས་ཡོད་ལ། དེ་ལྷ་མོ་རྣམས་དང་། འཁོར་
ལོ་ལྔའི་དབུས་ཀྱི་ཐིག་ལེ་ཕྱི་ཐུན་མོང་གི་རྩ་དང་བཅས་པ་གཙོ་བོ་ཡབ་ཡུམ་ལྟར་བསྐྱེད་ནས་ལུས་ཀྱི་
ནང་སོ་སོའི་གནས་སུ་བསྒོམས་པས་བློས་བཏགས་མིན་ནོ། །ཡུམ་ཡུལ་ཅན་གྱི་ལྷ་བཅུ་གཉིས་དང་།
ཁྲོ་བོ་བཅུ་ནི་དཔལ་གསང་བ་འདུས་པ་འཕགས་སྐོར་གྱི་ལུས་དཀྱིལ་གྱི་སྐབས་སུ་བཤད་པ་དང་། མན་
ངག་འདིར་བཤད་པ་གཉིས་འགོད་ས་དང་སྐྱེད་གཞི་ཁྱད་པར་མེད་པས། འདི་དག་ཇི་ལྟར་ལུས་
དཀྱིལ་དུ་མི་འགྱུར་ཞེས་སྨྲས་པ་ལ་བརྗོད་པར་བྱ་སྟེ། འདི་ལྟར་རང་གི་ལུས་ཀྱི་ཆ་སོ་སོ་རྒྱུར་བྱས་
ནས༑ ༑ ཆ་དེ་དང་དེ་ཡོངས་སུ་གྱུར་པ་ལས་ལྷ་སོ་སོར་བསྐྱེད་དེ་ལུས་ཀྱི་གནས་སོ་སོར་འགོད་པའི་
ལུས་དཀྱིལ་སྒྲུབ་ཚུལ་ཁྱོད་ཀྱིས་སྨྲས་པ་འདི་ནི། ཁོ་བོ་ཅག་གི་བླ་མ་རྗེ་ཐམས་ཅད་མཁྱེན་པས། གངས་
རིའི་ཁྲོད་འདིར་སྔོན་མ་བྱུང་བའི་ལེགས་པར་བཤད་པ་ཐུན་མོང་མིན་པའི་ལུས་དཀྱིལ་སྒྲུབ་ཚུལ་
གསུངས་པ་དེའི་གནད་ལེགས་པར་མ་ལོན་ཀྱང་། རྗེའི་གསུང་རབ་ལས་གསུངས་པའི་རགས་པ་
ཙམ་གྱི་གསུང་གི་རྗེས་ཟློས་བྱས་པར་ཟད་ཀྱི། ཁོ་བོས་ལུས་དཀྱིལ་དང་ལྷ་བཀོད་པ་ཙམ་གྱི་ཁྱད་
པར་ཡང་མ་ཕྱེད་ཅེས་སྨྲས་པ་དེ་སུ་ཞིག་ལ་སྨྲས་པ་ཨེ་གོ། གོ་ན་ཀྱི་རྡོར་བདེ་མཆོག་ལ་སོགས་པའི་
ལུས་དཀྱིལ། སྒྲུབ་ཐབས་བྱེད་པ་པོ་སྔ་མ་རྣམས་ཀྱིས་བྱས་པའི་སྒྲུབ་ཐབས་དུ་མ་ཞིག་འདུག་པ་
དེ་དང་དེར། ལུས་ལ་ལྷ་བཀོད་པ་ཙམ་དུ་མ་སོང་བའི་ལུས་དཀྱིལ་སྒྲུབ་ཚུལ་ཁྱད་པར་བ་འདི་དང་
འདིས་འདི་ལྟར་བཤད་དོ་ཞེས་སྒྲུབ་ཐབས་དེ་དང་དེ་དག་རང་གི་ཚིག་དྲང་རྒྱུ་ཅུང་ཟད་ཙམ་དགོས་
པ་ཡིན་གྱི་དེ་དག་གང་ན་ཡང་ཟུར་ཙམ་ཡང་མེད་པར་ཁྱོད་ཀྱིས་ཁོ་བོ་ཅག་གི་ལད་མོ་བཟླས་པ་ཙམ་
ཞིག་སྨྲས་ནས། སྔ་མ་དེ་དག་ལ་སྐྱོན་མེད་དོ་ཞེས་ཟེར་བ་ནི། སྣ་བཅད་མ་གཡར་པོའི་རྒྱན་གྱིས་
གཟེངས་མཐོ་བར་བྱེད་པ་དང་མཚུངས་པ་ངོ་ཚ་བོར་བའི་འཇུག་པ་ཡིན་ནོ། །ཡང་རྒྱུད་རྒྱ་གཞུང་
ཚད་ལྡན་ནས་མ་བཤད་པའི་རྩོད་པ་སྤོང་པ་ལ་མཆོག་ཏུ་སྡུག་བསྔལ་བའི་དཀའ་བ་བབ་པས་ཅི་ཡང་

33
རུང་བའི་གཏོལ་གཏམ་འདི་ལྟར་སྨྲ་དགོས་པ་བྱུང་སྟེ། རྣལ་འབྱོར་བླ་མེད་སྤྱི་ལས་བཤད་ཚུལ།
ཀྱི་རྡོ་རྗེའི་རྒྱ་དང་འགྲེལ་པས་བཤད་ཚུལ། རང་གི་ཁས་བླངས་པའི་གྲུབ་མཐའ་ནས་བཤད་ཚུལ།
ཞེས་སྨྲས་ནས། དང་པོ་འཆད་པ་ན། དཔལ་ཡེ་ཤེས་གསང་བའི་སྒྲུབ་ཐབས་སློབ་དཔོན་ཤེས་རབ་
གསང་བས་མཛད་པར། ཕྱི་ནང་གི་གནས་གཉིས་ཀ་ལ་ལྷ་མཐུན་པར་འགོད་པ་བདེ་མཆོག་ལུས་
དཀྱིལ་ལྟ་བུ་བཤད་ནས། ཡང་ན་རྒྱུད་ཀྱི་མན་ངག་བསྒོམ། །འདི་ན་འཁོར་ལོ་དྲུག་ཀྱང་ཡོད།
ཅེས་སོགས་དྲངས་ནས། འདིས་ཀྱང་ཀྱི་རྡོར་ལུས་དཀྱིལ་དང་ཆ་འདྲ་བའི་ལུས་དཀྱིལ་གཅིག་མ་
བསྟན་ནམ། ཞེས་སྨྲས་པས་ནི་དགག་སྒྲུབ་ལ་དམུས་ལོང་ལྟ་བུར་གྱུར་ཀྱང་རང་གིས་མི་ཤེས་པའི་
གླེན་པ་གསལ་བར་བྱས་སོ། །འདི་ལྟར་ཁྱེད་ཅག་འདོང་བ་ལྟར་ཀྱི་རྡོར་ལུས་དཀྱིལ་མཐུན་པར་
འདོད་པའི་རྒོལ་བའི་གང་ཟག་གི་ངོར། ཀྱི་རྡོར་ལུས་དཀྱིལ་དེ་ལྟ་བུ་སྒྲུབ་པར་འདོད་པས། ཁྱོད་
ཀྱིས་འདི་སྨྲས་པ་མ་ཡིན་ནམ། · མོ་གཤམ་གྱི་བུ་གཞི་མ་གྲུབ་པར་འདོད་པའི་རྒོལ་བའི་ངོར། ལྷ་
སྦྱིན་མོ་གཤམ་གྱི་བུ་དང་གཟུགས་དབྱིབས་ཆ་འདྲ་བར་ཨེ་གྲུབ་སྨྲོས་ཤིག །དེ་མ་གྲུབ་ན་ཁྱོད་འདོད་
པ་ལྟར་གྱི་ཀྱི་རྡོར་ལུས་དཀྱིལ་གཞི་མ་གྲུབ་པར་འདོད་པའི་རྒོལ་བའི་ངོར། ཡེ་ཤེས་གསང་བའི་
སྒྲུབ་ཐབས་ཀྱི་ཚུལ་དེ་ཁྱོད་འདོད་པ་ལྟར་གྱི་ཀྱི་རྡོར་ལུས་དཀྱིལ་དང་ཆ་འདྲ་བར་འབུད་དོ། །དེ་
ཡང་དེའི་ངོར་མ་གྲུབ་ན་སྒྲུབ་བྱེད་བསྒྲུབ་བྱ་མཚུངས་པའི་མ་གྲུབ་པའི་རྟགས་ཀྱིས་རང་གི་དམ་བཅའ་
སྒྲུབ་པ་ཤིན་ཏུ་གླེན་པ་གོ་བར་བྱེད་པའོ། །ཡང་བདེ་མཆོག་སྡོམ་པ་འབྱུང་བའི་ལེའུ་བཞི་པར། རྣམ་
པ་ལྔ་ཡི་ལྷ་རྣམས་ནི། །གཟུགས་དང་ཚོགས་བ་འདུ་ཤེས་དང་། ཞེས་པ་ནས། འོད་གསལ་གོ་
འཕང་ཐོབ་པར་འགྱུར། ཞེས་པའི་བར་དྲངས་ཤིང་། དེའི་འགྲེལ་པར། འདི་དག་ཀྱང་རིམ་པ་
ཇི་ལྟ་བུར་མེ་ལོང་ལ་སོགས་པའི་ཡེ་ཤེས་ཀྱིས་བདག་ཉིད་དེ། ཞེས་སོགས་དྲངས་ནས་གལ་ཏེ་འདི་
རྣམས་ལུས་ལ་ལྷ་འགོད་པ་ཡིན་གྱི་ལུས་དཀྱིལ་མ་ཡིན་ནོ་སྙམ་ན། དེ་ཉིད་ལ་སངས་རྒྱས་ཉིད་འབྲས་
རྒྱུ་རུ་འགྱུར། ཞེས་པ་དེ་ཉིད་སངས་རྒྱས་ཀྱི་མཚན་ཉིད་འབྲས་བུ་དང་དེའི་རྒྱུར་ཡང་འགྱུར་རོ།
ཇི་ལྟར་འགྱུར་ཞེ་ན། གསུངས་པ་མིག་སོགས་རྣམས་ལ་བསྒོམ་བྱ་སྟེ། ཞེས་པ་རང་ཉིད་རྡོ་རྗེ་

34
སེམས་དཔར་གྱུར་ནས་མིག་ལ་སོགས་པའི་སྐྱེ་མཆེད་རྣམས་ལ་བཅོམ་ལྡན་འདས་དེ་ཉིད་འབྲས་
བུ་དང་དེའི་རྒྱུར་ཡང་འགྱུར་རོ། །གཟུགས་ཀྱི་སྒོར་བསྒོམ་པར་བྱའོ། ཞེས་བྱ་བའི་དོན་ཏོ། དེ་
གསུངས་པ། བཅོམ་ལྡན་འདས་དེ་ཉིད་སའི་སྙིང་པོའི་རྣམ་པས་མིག་གི་སྐྱེ་མཆེད་ལ་གནས་ནས་
གཟུགས་གསུམ་རྣམ་པར་སྦྱངས་ཏེ། རྡོ་རྗེའི་མིག་གི་སྐྱེ་མཆེད་སྟེར་བར་མཛད་དོ། ཞེས་བཤད་
ལ༑ ༑དེའི་དོན་ཡང་སྡོམ་འབྱུང་གི་རྒྱུད་ཚིག་འདི་རྣམས་ཀྱི་དོན་ལུས་དཀྱིལ་སྟོན་བྱེད་དུ་གྲུབ་ཆེན་
ཀླུའི་བྱང་ཆུབ་ཀྱིས་གསང་འདུས་ལུས་དཀྱིལ་གྱི་སྐབས་སུ་དྲངས་ནས་བཤད་པ་བྱས་པའི་ཕྱིར་རོ
དེས་ན་སྡོམ་འབྱུང་རྩ་འགྲེལ་ལས། ཀྱི་རྡོར་ལུས་དཀྱིལ་དང་ཆ་འདྲ་བའི་ལུས་དཀྱིལ་གྱི་རྣལ་འབྱོར་ ་
ཞིག་ཀྱང་བསྟན་པར་ཤེས་པར་བྱའོ། ཞེས་བྲིས་སོ། དེ་ལ་ཁྱོད་ཀྱིས་སྡོམ་འབྱུང་ལེའུ་བཞི་པའི་
གཞུང་༑ ༑རྣམ་པ་ལྔ་ཡི་ལྷ་རྣམས་ནི། ཞེས་པ་ནས། རྣམ་ལྔ་གཅིག་ཏུ་རྫོགས་བྱང་ཆུབ་ཅེས་
པའི་བར་ལུས་དཀྱིལ་བསྒོམ་ཚུལ་སྟོན་པར་བྱས་ནས་དྲངས་པས་ནི། རང་ཉིད་ཕྱུགས་སུ་གོ་བར་
བྱས་ཏེ། འདི་ལྟར་དེ་དག་ནི། ཕུང་པོ་ལྔ་རྣམ་པར་དག་པ་དང་ཡེ་ཤེས་ལྔ་དང་དེ་བཞིན་གཤེགས་
པ་ལྔའི་རང་བཞིན་གྱི་མངོན་བྱང་ལྔ་ལས་དྲུག་པ་རྡོ་རྗེ་སེམས་དཔའི་སྐུ་གཅིག་ཏུ་རྫོགས་པར་སྟོན་
པ་ཡིན་པས། ཕྱིའི་དཀྱིལ་འཁོར་གྱི་གཙོ་བོ་མངོན་བྱང་ལྔ་ལས་རྫོགས་ཚུལ་མངོན་བྱང་ལྔའི་རྣམ་
དག་དང་བཅས་པ་སྟོན་པ་ཡིན་ནོ། །དེའི་ཕྱིར་དེ་ཉིད་ཀྱི་འགྲེལ་པར། བསྐྱེད་པའི་རིམ་པ་བསྒོམས་
པས་དེ་དག་གི་རྣམ་པར་དག་པ་ཁོ་ནས་མངོན་པར་བྱང་ཆུབ་པ་རྣམ་པ་ལྔ་པོ་བསྒོམ་པར་བྱའོ། ཞེས་
སྟོན་པ་རྣམ་པ་ལྔ་ཞེས་པ་ལ་སོགས་པའོ། །དེ་ལ་རྣམ་པ་ལྔ་པོ་རྣམས་གཅིག་ཉིད་དུ་ཡང་དག་པར་
རྫོགས་པའི་བྱང་ཆུབ་རྟོགས་པ་ནི་འདི་ཡིན་པས། དྲུག་པ་ནི་རྡོ་རྗེ་འཆང་ཞེས་གསུངས་སོ། །དེ་
ལྟར་རྡོ་རྗེ་འཆང་མངོན་བྱང་ལྔ་ལས་རྫོགས་པ་དེ་ཉིད་ཀྱི་མིག་ལ་སོགས་པའི་སྐྱེ་མཆེད་བྱིན་གྱིས་
བརླབས་ནས། དེ་ལྟར་སྐྱེ་མཆེད་བྱིན་རླབས་ཀྱི་ལྷའི་རྣམ་དག་འཆད་པ་ན། མིག་ལ་སོགས་པ་
དྲུག་ལ་བསྒོམ་པའི་ས་སྙིང་ལ་སོགས་པ་དྲུག་ནི། དབང་པོ་དྲུག་རྣམ་པར་དག་པ་དང་། ས་སྙིང་
སོགས་དེ་དང་འཁྱུད་པར་བསྒོམ་པའི་གཟུགས་རྡོ་རྗེ་མ་ལ་སོགས་པ་དྲུག་ནི་ཡུལ་དྲུག་དག་པ་དང་

35 ，
ཡུལ་དང་ཡུལ་ཅན་གྱི་ལྷ་དེ་དག་སྙོམས་པར་འཇུག་པའི་བདེ་བ་ཆེན་པོའོ་ཡེ་ཤེས་ནི་མིག་གི་དབང་
པོའི་རྣམ་པར་ཤེས་པ་ལ་སོགས་པ་རྣམ་ཤེས་དྲུག་རྣམ་པར་དག་པ་ཐུགས་རྡོ་རྗེའི་རང་བཞིན་ཏེ་དེ་
ལྟར་ན། སྐྱེ་མཆེད་བྱིན་རླབས་ཀྱི་ལྷ་དེ་དག་ནི་སྐྱེ་མཆེད་བཅུ་གཉིས་དང་ཁམས་བཅོ་བརྒྱད་རྣམ་
པར་དག་པར་འགྱུར་རོ། ཞེས་བྱ་བའི་དོན་ཡིན་ལ། དོན་འདི་ཉིད་ནི། ཡུལ་ནི་དྲུག་ཏུ་དྲན་པ་
སྟེ༑ ༑ཞེས་སོགས་ཀྱི་འགྲེལ་པར་ཤིན་ཏུ་གསལ་བར་བཤད་ཅིང་། སངས་རྒྱས་ཉིད་འབྲས་རྒྱུ་
རུ་འགྱུར། ཞེས་པ་ཡང་། འདི་ལྟར་མིག་ལ་སོགས་པའི་སྐྱེ་མཆེད་བྱིན་གྱིས་བརླབས་པའི་འབྲས་
བུ་ནི། སངས་རྒྱས་ཉིད་ཀྱི་རྡོ་རྗེའི་མིག་གི་སྐྱེ་མཆེད་ལ་སོགས་པ་བསྐྱེད་པའི་རྒྱུར་འགྱུར་བའི་དོན་
ཡིན་ལ། དེ་ལྟར་སྟོན་པར་འདོད་ནས་དེའི་འགྲེལ་པར་རྡོ་རྗེ་སེམས་དཔར་གྱུར་ནས་མིག་ལ་སོགས་
པའི་སྐྱེ་མཆེད་རྣམས་ལ་བཅོམ་ལྡན་འདས་དེ་ཁོ་ན། གཏི་མུག་རྡོ་རྗེ་ལ་སོགས་པའི་ཚུལ་དུ་བསྒོམ་
པར་བྱའོ། ཞེས་པའི་དོན་ནི། །དེ་སྐད་དུ། དེ་ཉིད་བཅོམ་ལྡན་འདས་སའི་སྙིང་པོའི་རྣམ་པ་ཡིས་
མིག་གི་སྐྱེ་མཆེད་ལ་གནས་ཏེ། གཟུགས་གསུམ་རྣམ་པར་སྦྱངས་ནས་རྡོ་རྗེའི་མིག་གི་སྐྱེ་མཆེད་
སྟེར་བར་བྱེད་དོ་ཞེས་རྒྱས་པར་གསུངས་སོ། །དེ་རྣམས་ཉིད་རྒྱས་པར་སྟོན་པའི་མིག་གི་དབང་
པོ་ཞེས་པ་ལ་སོགས་པའོ། ཞེས་བཤད་དོ། །དེ་ཉིད་བཅོམ་ལྡན་འདས་སའི་སྙིང་པོའི་རྣམ་པ་ཡིས།
ཞེས་སོགས་ནི་འགྲེལ་པ་མཁན་པོས་གཞན་ནས་དྲངས་པའི་ཚིག་ཡིན་ནོ། །དེ་ལྟར་རྣམ་དག་བཤད་
པ་རྣམས་ཀྱི་དོན་བསྡུས་ཏེ་སྟོན་པ་ན། འགྲེལ་པ་དེ་དག་གིས་འདི་ལྟར་གསུངས་པ་ཡིན་ཏེ། བསྐྱེད་
པའི་རིམ་པ་སྒོམ་པའི་རྡོ་རྗེ་སེམས་དཔའི་སྐུ་རུ་དམིགས་པ་སྔོན་དུ་འགྲོ་བའི་བཅོམ་ལྡན་འདས་སྟོང་
པ་ཉིད་དང་རོ་གཅིག་པའི་སྐུ་འདིའོ། ཞེས་ངེས་པར་བཟུང་ནས་མིག་ལ་སོགས་པའི་དབང་པོ་རྣམས་
ནང་༑ ༑གཟུགས་ལ་སོགས་པའི་ཡུལ་རྣམས་ཀྱི་རང་བཞིན་མེད་པ་ཉིད་མངོན་དུ་བྱས་ནས། ཇི་
ལྟ་བ་བཞིན་ས་བོན་ཕྱག་མཚན་ཡོངས་སུ་གྱུར་པ་ཡིས་མིག་ལ་སོགས་པ་རྣམས་གཟུགས་རྡོ་རྗེ་མ་
ལ་སོགས་པ་ལ་འཁྱུད་པའི་གཏི་མུ་རྡོ་རྗེ་ལ་སོགས་པ་བསྒོམ་པར་བྱའོ། ཞེས་སྐྱེ་མཆེད་བྱིན་རླབས་
ལ་གསལ་བར་བཤད་དོ། །འདི་ལྟར་བཤད་པ་འདི་ལུས་དཀྱིལ་སྒོམ་ཚུལ་སྟོན་པ་ཡིན་ན། ཁྱོད་

36
རང་གི་ལུས་ལ་ལྷ་བཀོད་པ་ཙམ་དང་ལུས་དཀྱིལ་སྒོམ་ཚུལ་གྱི་ཁྱད་པར་ཇི་ལྟར་འབྱེད་པ་སྨྲས་པ་
ན༑ ༑ སྐྱེ་མཆེད་བྱིན་རླབས་ཀྱི་ལྷ་བསྐྱེད་ཚུལ་སྡོམ་འབྱུང་འགྲེལ་པར་དྲངས་མ་ཐག་པ་འདི་ལྟར་
བྱས་པ་ལུས་ལ་ལྷ་འགོད་པ་ཙམ་ཡིན་གྱི་ལུས་དཀྱིལ་བསྒོམ་པ་མ་ཡིན་པར་སྨྲས་པ་དང་ཁས་བླངས་
དངོས་སུ་འགལ་ལོ། །སློབ་དཔོན་ཀླུ་བྱང་གི་འདུས་པའི་ལུས་དཀྱིལ་སྐབས་སུ། སྡོམ་འབྱུང་གི་
ལེའུ་བཞི་པའི་ལུང་འདི་དག་དྲངས་ནས་བཤད་པ་བྱས་སོ། ཞེས་སྨྲ་བ་ནི། རྫུན་ཤིན་ཏུ་ཆེན་པོ་
སྟེ༑ ༑རྣམ་གཞག་རིམ་པར་སྐུའི་དཀྱིལ་འཁོར་གྱི་རྣམ་པར་བཞག་པ་སྟོན་པའི་སྐབས་སུ་རྣམ་ཤེས་
ཐུགས་རྡོ་རྗེ་ཉིད་སའི་སྙིང་པོའི་ཏིང་ངེ་འཛིན་གྱིས་མིག་གི་དབང་པོ་ལ་བཀོད་པས། གཟུགས་གསུམ་
ལ་འོད་གསལ་བས་ཐོགས་པ་མེད་པར་བྱས་པའི་རྡོ་རྗེའི་མིག་གི་དབང་པོ་སྩོལ་བར་འགྱུར་རོ། ཞེས་
སོགས་ནི་རྣམ་གཞག་རིམ་པ་མཛད་པ་པོ་རང་གི་གསུང་ཡིན་གྱི་ལུང་གཞན་དྲངས་པ་མ་ཡིན་པ་ན་
ཀློག་ཤེས་ཙམ་གྱིས་གོ་ནུས་ལ་དེའི་ཤེས་བྱེད་དུ་རྣམ་གཞག་རིམ་པར། ཇི་སྐད་དུ། རྣལ་འབྱོར་
ཐམས་ཅད་བཅོམ་ལྡན་འདས། །རྡོ་རྗེ་སེམས་དཔའ་དེ་བཞིན་གཤེགས། །ཁམས་གསུམ་པ་ནི་
མ་ལུས་ཀྱང་། །དེ་ཡིས་ཉེ་བར་ལོངས་སྤྱོད་ཉིད། ཅེས་བདེ་མཆོག་ལ་གསུངས་ཏེ། ཞེས་པ་ནི་
མཁའ་འགྲོ་མ་སྒྱུ་མ་བདེ་མཆོག་ཅེས་གྲགས་པ་སངས་རྒྱས་མཉམ་སྦྱོར་ལས་དྲངས་པ་ཡིན་གྱི། སྡོམ་
འབྱུང་གི་ལུང་དྲངས་པ་ནི་མིན་ནོ། །དེ་ན་རྣམ་གཞག་རིམ་པའི་སྐབས་དེར་སྡོམ་འབྱུང་གི་ལུང་
དྲངས་པ་གཅིག་ཀྱང་མེད་ལ་རྣམ་གཞག་ལས་དེ་ལྟར་གསུངས་པ་དག་ནི། རྣམ་གཞག་རིམ་པ་རང་
ཉིད་ལས་དོན་འདི་ཉིད་གསལ་བར་རྩ་བའི་རྒྱུད་ལས། རྡོ་རྗེའི་སྐྱེ་མཆེད་དེ་དག་ཀྱང་། །བྱང་ཆུབ་
སེམས་དཔའི་དཀྱིལ་འཁོར་མཆོག །ཅེས་པ་དང་། ཞེས་སོགས་ཀྱི་གསང་འདུས་རྩ་རྒྱུད་ཀྱི་ཚིག་
དེ་དག་འཆད་བྱེད་དུ་གསུངས་ཀྱིས། སྔོམ་འབྱུང་གི་ཚིག་དེ་དག་ཡང་བཤད་པ་བྱས་པར་འཁྲུལ་
པའི་གཞི་ཙམ་ཡང་མེད་དོ། སྨྲས་པ། ལུག་ལྟར་གླེན་པའི་གླེན་པ་ལ། །སྨྲས་པས་གོ་བར་ག་ལ་
འགྱུར༑ ༑ཕྱུགས་ནི་དབྱུག་པས་མ་གཏོགས་པར། །བཤད་པས་ལས་ལ་འཇུག་ནུས་སམ། །དེ་
ལྟར་ཡང་ཤེས་རིག་དང་ཅུང་ཟད་ལྡན་ན་བརྟག་པར་བྱའོ། །སྡོམ་འབྱུང་རྩ་འགྲེལ་དེ་དག་གིས་

37
ཀྱང་ཁྱོད་འདོད་པའི་ཀྱི་རྡོར་ལུས་དཀྱིལ་དང་ཆ་འདྲ་བའི་ལུས་དཀྱིལ་བསྟན་པར་སྨྲ་བ་ནི་གོང་དུ་
བཤད་པ་ལྟར་བརྗོད་པར་བྱའོ། །ཡང་ཀྱི་རྡོ་རྗེའི་རྒྱུད་ལས་གསུངས་ཚུལ། དེ་གྲུབ་ཆེན་གྱིས་ཇི་
ལྟར་བཀྲལ་བའི་ཚུལ་དང་བཅས་པ་སྨྲ་བར་རློམ་ནས་འདི་སྐད་ཅེས། རྩ་བའི་རྒྱུད་ལས། ཨེའི་
རྣམ་པ་ལྷ་མོ་སྦྱིན། ། ཝ་གྱི་རྣམ་པ་བདག་མར་བརྗོད། །མ་ནི་ལྷ་མོ་གོས་དཀར་མོ། ། ཡ་ཡི་རྣམ་
པ་བདག་མར་བརྗོད། ཅེས་ཡི་གེ་བཞིའི་དབྱིབས་ཀྱི་འཁོར་ལོ་བཞི་དང་། དེ་དག་ལྷ་མོ་བཞིའི་
རང་བཞིན་དུ་གསུངས་ལ། དོན་ལྷག་མ་རྣམས་རྒྱུད་ཀྱི་དབུ་ཞབས་རྣམས་སུ་དོན་ཐོབ་ལ་གསལ་
བར་བྱུང་ཡང་ཚིག་དངོས་སུ་གསལ་བར་མ་གསུངས་སོ། །དོན་དེ་ཉིད་གསལ་པོར་བྱ་བའི་ཕྱིར་
བཤད་པའི་རྒྱུད་སམྦྷཊར་རྟེན་བརྟེན་པའི་ལུས་དཀྱིལ་སྒྲུབ་ཚུལ་རྣམས་གསལ་བར་གསུངས་ཏེ། དྲུག་
པའི་རབ་བྱེད་གསུམ་པར། ། ཧེ་རུ་ཀ་ལ་སོགས་པའི་ལྷ། །གཟུགས་མཛེས་པ་ནི་ཡང་དག་བྱུང་།
ལུས་ནི་དཀྱིལ་འཁོར་ཉམས་དགའ་བར། ། སྒོ་བཞིའི་ཇི་སྐད་གསུངས་པའོ། །རང་གི་ཡན་ལག་
བརྒྱད་བྱུང་བས། །ཀ་བ་དེ་ཡིས་བསྐོར་ནས་གནས། །དངོས་པོ་ཀུན་གྱི་མཉམ་པའི་ཕྱིར། །གྲུ་
བཞི་པར་ནི་རབ་ཏུ་གྲགས། ། སྐུ་གསུང་ཐུགས་ཀྱི་ངོ་བོས་ནི། །འཁོར་ལོ་གསུམ་ནི་གཅིག་ཏུ་གསུངས།
རི་ནི་མགོ་བོའི་ཟེ་འབྲུ་ལ། ། ཇི་ལྟར་རྩོམ་ཆེན་ལ་སོགས་རིམ། ། བླ་མའི་དུས་ཐབས་རིམ་ཉིད་
ཀྱིས༑ ༑དེ་ནི་རྫོགས་པའི་དཀྱིལ་འཁོར་གནས། །རྐང་པའི་མཐིལ་དུ་རྩོམ་ཆེན་རླུང་། །གཞུ་ཡི་
དབྱིབས་སུ་རྣམ་པར་གནས། །སུམ་མདོ་ཡི་ནི་གནས་སུ་ནི། །དེ་བཞིན་གྲུ་གསུམ་འབར་བ་ཉིད།
ཟླུམ་པོའི་རྣམ་པའི་གཟུགས་ཀྱིས་ནི། ། ཆུ་ནི་ལྟོ་བར་རྣམ་པར་གནས། ། སྙིང་ག་ཡང་ནི་ས་ཉིད་
དེ༑ ༑ཀུན་ནས་གྲུ་བཞི་པ་ཉིད་དོ། །སྒལ་ཚིགས་དབྱུག་གུའི་གཟུགས་ཀྱིས་ནི། །རི་རབ་རི་རྒྱལ་
དེ་བཞིན་ནོ། ཞེས་རྟེན་ལུས་དཀྱིལ། ཀྱི་རྡོ་རྗེ་དང་བདེ་མཆོག་གཉིས་ཐུན་མོང་དུ་གསུངས་པ་དང་།
བརྟེན་པ་ལུས་དཀྱིལ་ཡང་དང་པོའི་རབ་བྱེད་བཞི་པར། ཡང་དག་སྦྱོར་བྱུང་མཚན་ཉིད་ནི། །དེ་
ནས་མཆོག་ཏུ་རབ་བཤད་བྱ། ། ཨེ་ནི་ས་རུ་ཤེས་པར་བྱ། །ལས་ཀྱི་ཕྱག་རྒྱ་སྤྱན་མ་ཉིད། །སྙིང་
རྗེ་ཆེན་མོ་ཐབས་ཆེན་མོ། །རང་བཞིན་སྣ་ཚོགས་སྤྱོད་ཡུལ་མ། ། ལྟེ་བར་སྣ་ཚོགས་འདམ་སྐྱེས་

འ
མ༑ ༑ སྤྲུལ་པའི་འཁོར་ལོར་རྣམ་པར་གནས། །ཝཾ་ནི་ཆུ་རུ་ཤེས་པར་བྱ། །ཆོས་ཀྱི་ཕྱག་རྒྱ་མཱ་
མཱ་ཀཱི། བྱམས་པ་དང་ནི་སྨོན་ལམ་ཚུལ། ། ལྷ་མོ་རྡོ་རྗེའི་རིགས་གཙོ་མ། སྙིང་གར་ཆུ་སྐྱེས་འདབ་
བརྒྱད་མ། །ཆོས་ཀྱི་འཁོར་ལོ་ཡང་དག་གནས། ། མ་ནི་མེ་རུ་བརྗོད་པ་སྟེ། །ཕྱག་རྒྱ་ཆེན་མོ་
གོས་དཀར་མོ །དགའ་དང་སྟོབས་ཀྱི་རྣལ་འབྱོར་གྱིས། །ལྷ་མོ་པདྨའི་རིགས་བྱུང་མ། །ལྐོག་
མར་ཆུ་སྐྱེས་འདབ་བརྒྱད་གཉིས། །ལུངས་སྤྱོད་འཁོར་ལོར་ཡང་དག་གནས། །ཡ་ནི་རླུང་གི་
རང་བཞིན་ཏེ། །ཉོན་མོངས་ཐམས་ཅད་རབ་འཛོམས་བྱེད། །དམ་ཚིག་ཕྱག་རྒྱ་ཆེན་མོར་ངེས།
ལྷ་མོ་ལས་ཀྱི་རིགས་གཙོ་མ། །བཏང་སྙོམས་ཡེ་ཤེས་རྣལ་འབྱོར་གྱིས། །སྒྲོལ་མ་འཁོར་བ་སྒྲོལ་
བ་མོ། །འདབ་སྐྱེས་འདབ་མ་སུམ་ཅུ་གཉིས། །བདེ་ཆེན་འཁོར་ལོ་ཆེན་པོར་གནས། ཞེས་འཁོར་
ལོ་འདི་དག་ལ་ལྷ་མོ་འདི་རྣམས་དགོད་པར་གསུངས་ཤིང་སྙེ་མའི་བཞི་པར། དེ་ལྟར་འདི་རྣམས་
ཁམས་དང་ཕྱག་རྒྱ་དང་། 
ཚད་མེད་པ་དང་ཕ་རོལ་ཏུ་ཕྱིན་པ་རྣམ་པར་དག་པའི་ངོ་བོ་རྣམས་ཏེ།
སྟོང་པ་ཉིད་དང་སྙིང་རྗེའི་ངོ་བོ་ཉིད་ཀྱིས་ན་ཤེས་རབ་དང་ཐབས་ཀྱི་རང་བཞིན་སྤྱན་མ་ལ་སོགས་
པའི་ལྷ་མོ་རྣམས་སྤྲུལ་པ་ལ་སོགས་པའི་འཁོར་ལོ་རྣམས་ལ་མོས་པར་བྱའོ། ། ཨེ་ཝཾ་མ་ཡཱའི་ཡི་གེ་
བརྗོད་པར་བྱའོ། ཞེས་པ་བརྗོད་པར་བྱ་བ་དང་། རྗོད་བྱེད་དག་དབྱེར་མེད་པར་མོས་པ་བསྐྱེད་
པའི་རིམ་པ་ལ་ཁ་ཅིག་ཏུ། ཨེ་ཝཾ་མ་ཡའི་ཡི་གེ་རང་གི་ངོ་བོ་རྣམས་དང་། ཁ་ཅིག་ཏུ་ཕྱག་རྒྱ་ལ་
སོགས་པའི་ངོ་བོ་ཅན་རྣམས་ཀྱང་བསྒོམ་པར་བྱའོ་ཞེས་གསུངས་པར་འགྱུར་རོ། ཞེས་གསལ་
བར་གསུངས་པའི་ཕྱིར་རོ། །འོ་ན་འཁོར་ལོ་བཞི་ལས་མ་བསྟན་ནོ་སྙམ་ན་མ་ཡིན་ཏེ། བདེ་ཆེན་
འཁོར་ལོ་ཆེན་པོར་གནས། ཞེས་པའི་དོན། བདེ་བའི་རྟེན་བྱང་སེམས་ཀྱི་སྤྱི་བོར་གནས་པས་སྤྱི་
བོ་ལ་བདེ་ཆེན་ཞེས་བྱ་ལ། 
དེ་ལས་བྱུང་བའི་བྱང་སེམས་གསང་འཁོར་དུ་བབ་པས་དེར་བདེ་བ་
ཆེན་པོ་སྐྱེད་པར་བྱེད་པས་གསང་གནས་ལའང་བདེ་ཆེན་དུ་བཏགས་པར་འགྲོལ་པ་ལས་འབྱུང་བས
ཚིག་གཅིག་གིས་སྟེང་འོག་གི་འཁོར་ལོ་གཉིས་ཆར་བསྟན་པ་ཡིན་ནོ། །སྙེ་མ་དང་པོར་ཡང་། འོན་
ཀྱང་གཙུག་ཏོར་དང་། སྤྱི་བོ་དང་། མགྲིན་པ་དང་། སྙིང་ག་དང་། ལྟེ་བ་དང་། གསང་བ་དང་།

39
ནོར་བུའི་དབུས་སུ་ཆུང་བའི་རིམ་པ་ཇི་ལྟ་བུར་བཞི་དང་། སུམ་ཅུ་རྩ་གཉིས་དང་། བཅུ་དྲུག་དང་།
བརྒྱད་དང་། དྲུག་ཅུ་རྩ་བཞི་དང་། སུམ་ཅུ་རྩ་གཉིས་དང་། བརྒྱད་ཀྱི་དྲངས་ཅན་པདྨ་ཉིད། བྷ་
ག་ཉིད་དང་འཁོར་ལོ་ཉིད་དུ་བསྟན་པར་བྱ་བ་རྣམས་ཀྱི་དབུས་སུ་མདུད་པའི་གཟུགས་སོ། ཞེས་
འཁོར་ལོ་ལྔ་དང་དྲུག་དང་། བདུན་གྱི་རྩ་འདབ་ཀྱི་གྲངས་གསལ་བར་གསུངས་སོ། །དེ་ལྟ་བུའི་
འཁོར་ལོ་ལྔའི་དབུས་སུ་གཙོ་བོ་རིགས་ལྔ་ཐིག་ལེ་ལས་བསྐྱེད་པ་ནི། བརྟག་པ་དྲུག་པའི་བཞི་པར།
རྟག་ཏུ་བཞུགས་པར་འདོད་པ་ནི། །སངས་རྒྱས་ཀུན་གྱི་སྡོམ་པ་དག། །ཡང་ན་མེ་ལོང་ལྟ་བུའི་
ཚུལ༑ ༑ཞེས་པ་ནས། ཤིན་ཏུ་རྣམ་དག་ཡེ་ཤེས་ཆེར། །ལྷ་མོ་ཀུན་གྱི་རང་བཞིན་ཅན། །རྡོ་རྗེ་
སེམས་དཔའ་ཞེས་བྱར་བཤད། །བདེ་བ་དམ་པར་རུ་ནི་བརྗོད། ཅེས་དང་། འགྲེལ་པ་སྙེ་མར།
ལྷ་མོ་ཀུན་གྱི་སྟེ་སྤྱན་མ་དང་། མཱ་མ་ཀི་དང་། གོས་དཀར་མོ་དང་། སྒྲོལ་མ་དང་། རྡོ་རྗེ་བསྙེམས་
མ་རྣམས་ཀྱི་རང་བཞིན་ནོ། ཞེས་རིགས་ལྔའི་ཡུལ་རྣམས་གསལ་བར་བཤད་ཅིང་། རྡོ་རྗེ་བསྙེམས་
མ་རྡོ་རྗེ་དབྱིངས་ཀྱི་དབང་ཕྱུག་མ་དང་དོན་གཅིག་ལ། ཚིག་རྐང་ཐ་མ་གཉིས་ཀྱིས་ནི་རིགས་ལྔ་
ལ་རྡོ་རྗེ་སེམས་དཔས་རྒྱས་འདེབས་ཟིན་པ་ཡིན་ནོ། ། ཡན་ལག་གི་ལྷ་རྣམས་ལུས་ལ་སྐྱེད་ཚུལ་ཡང་།
བརྟག་པ་དང་པོའི་བཞི་པར། དེ་ལྟར་རིགས་ནི་ལྔ་རྣམས་དང་། ། ཡེ་ཤེས་ལྔ་དང་ཕྱག་རྒྱ་ལྔ་། །འདི་
ལས་རྡོ་རྗེ་སྙིང་པོ་དང་། ། ཁྲོ་བོ་ཁམས་གསུམ་སེམས་ཅན་སྐྱེ། །ནང་གི་དབྱེ་བ་འདི་ཉིད་ནི། །བླ་
མའི་ཞལ་ལས་རྙེད་པར་འགྱུར། ཞེས་གསུངས་ལ། དེའི་དོན་སྙེ་མར། གང་ཡང་དེ་རྣམས་ལ་
སྐྱེས་པ་རྣམས་ནི། སེམས་དཔའ་ཞེས་པ་རང་རང་གི་རིགས་ཅན་གྱི་བྱང་ཆུབ་སེམས་དཔའ་སའི་
སྙིང་པོའི་རིགས་ལ་སོགས་པ། མིག་ནི་གཏི་མུག་རྡོ་རྗེའོ། ཞེས་པ་ལ་སོགས་ནང་གི་སྐྱེ་མཆེད་
བདག་ཉིད་ཀྱི་བསྐྱེད་དེ། རྣམ་པར་དག་པའི་རང་བཞིན་དུ་འཆད་པར་འགྱུར་བ་རྣམས་དང་། གཟུགས་
རྡོ་རྗེ་མ་ལ་སོགས་པ་ཕྱིའི་སྐྱེ་མཆེད་དམ། གཟུགས་ལ་སོགས་པ་རྣམ་པར་དག་པའི་རང་བཞིན་
རྣམས་དང་། ས་ལ་སོགས་པའི་ཁམས་རྣམ་པར་དག་པའི་རང་བཞིན་ལ་སྤྲིན་མ་ལ་སོགས་པ་རྣམས་
སོ༑ ༑ ཁྲོ་བོ་རྣམས་ཀྱང་གཤིན་རྗེ་གཤེད་ལ་སོགས་པ་དད་པ་ལ་སོགས་པའི་རྣམ་པར་དག་པའི་ངོ་

40
བོ་རྣམས་སོ། ཞེས་གསལ་བར་གསུངས་སོ། །གལ་ཏེ་རིགས་ལྔས་བྱང་སེམས་སྤྲོ་ཚུལ་སྟོན་གྱི་
ལུས་དཀྱིལ་གྱི་ལྷ་མི་སྟོན་སྙམ་ན། ལུང་དེའི་རྗེས་ཁོ་ན་ལ་སེམས་ཅན་གྱི་ཕུང་པོ་ཡང་དེ་བཞིན་ཁོ་
ནར་རྒྱུའི་རྒྱུད་ཀྱི་རྡོ་རྗེ་འཛིན་པའི་རང་བཞིན་ཁོ་ནའོ། ཞེས་སྒྲུབ་བྱེད་དུ་མ་དང་བཅས་ནས་ལུས་
དཀྱིལ་དུ་སྒྲུབ་པའི་ཕྱིར། མདོར་ན་རྩ་རྒྱུད་དུ་ལུས་དཀྱིལ་གྱི་རྣལ་འབྱོར་དོན་ཐོབ་ལ་ཡོད་པ་དེ་
ཉིད་བཤད་པའི་རྒྱུད་ཀྱི་རྒྱལ་པོ་འདིས་གསལ་བར་གསུངས་པ། བླ་མ་བརྒྱུད་པའི་མན་ངག་གིས་
འཆད་ཚུལ་འདི་ལྟ་བུའི་སྒོ་ནས་རྣམ་པར་གསལ་བར་རྟོགས་ནུས་པ་ཡང་གནད་ཀྱི་དོན་དུ་ཤེས་པར་
བྱའོ༑ ༑ཞེས་འབྲེལ་མེད་ཀྱི་བབ་ཅོལ་མཁས་པ་རྒྱུད་ཆེན་པོའི་དོན་ཤེས་པ་དག་ཡིད་འབྱུང་བ་སྐྱེད་
པར་བྱེད་པ་དག་མང་དུ་བྲིས་སོ། །བརྗོད་པར་བྱ་སྟེ། བརྟག་གཉིས་སུ། ཨེའི་རྣམ་པ་ལྷ་མོ་སྤྱན་
ཞེས་རྐང་པ་བཞིས་ནི། ཡི་གེ་བཞིའི་དབྱིབས་ཅན་གྱིས། རྩ་འཁོར་བཞི་པོ་དེ་ཉིད་རིམ་པ་བཞིན།
ལྟེ་བ་ས། སྙིང་ག་ཆུ། མགྲིན་པ་མེ། སྤྱི་བོ་རླུང་གི་ཁམས་ཡིན་ཞིང་། སྤྱན་མ་ས། མཱ་མ་ཀི་ཆུ།
གོས་དཀར་མོ་མེ་། སྒྲོལ་མ་རླུང་གི་ཁམས་ཡིན་པས། རྩ་འཁོར་ལོ་བཞི་ལ་ལྷ་མོ་བཞིའི་ཐ་སྙད་
ཀྱིས་གསུངས་ལ། དེ་ཡང་གཞུང་དེ་ནི་སྡོམ་པའི་དབྱེ་བ་འཆད་པའི་སྐབས་ཡིན་ཞིང་། དེ་ལ་གང་
སྡོམ་ན་སྤྱི་བོའི་ཧཾ་ཡིག་ཞུ་བ་དང་། ལྟེ་བའི་གཏུམ་མོ་ཨོཾ་ཡིག་འབར་བ་གཉིས་སྡོམ། གནས་གང་
དུ་སྡོམ་ན་འཁོར་ལོ་བཞིའི་དབུས་སུ་སྡོམ་ཞེས་ཤེས་པར་བྱ་བའི་ཆེད་དུ། གང་དུ་སྡོམ་པའི་གནས་
སྟོན་པར་བཞེད་ནས། ཨེ་ཡིག་རྣམ་པ་ལྷ་མོ་སྤྱན། ཞེས་གསུངས་སོ། །འདི་གསུངས་པ་ཡིན་
པས་རྫོགས་རིམ་གྱི་ཡན་ལག་དེ་ལྟར་སྟོན་པའི་གཞུང་ཡིན་པར་མ་གོ་བར། བསྐྱེད་རིམ་གྱི་ལུས་
དཀྱིལ་སྟོན་བྱེད་དུ་སྨྲས་པས། བརྟག་གཉིས་ཀྱི་རྒྱུད་ཀྱི་བརྡ་རགས་པ་ཙམ་ཡང་མ་ཆགས་པ་གསལ་
བར་བྱས་སོ། །སམྦྷཊའི་བརྟག་པ་དྲུག་པའི་རབ་བྱེད་གསུམ་པ་ལས་དྲངས་པ་དེ་དག་གི་དོན་དེ་
ལྟར་དུ་སྨྲས་པས་ན། སམྦྷཊའི་རྒྱུད་འགྲེལ་པ་དང་བཅས་པའི་རབ་བྱེད་འདིས་དོན་འདི་སྟོན་གྱི་
རྒྱུས་ཅི་ཡང་མེད་པ་གསལ་བར་བྱས་ཏེ། འདི་ལྟར་རབ་བྱེད་འདི་ནི་རྒྱུད་དུ་བསྐྱེད་རིམ་པའི་དཀྱིལ་
འཁོར་གསུངས་པའི་ངེས་དོན་རྫོགས་རིམ་པའི་དཀྱིལ་འཁོར་འཆད་པ་ཡིན་པས། དེའི་ཕྱིར་རབ་

བྱེད་འདིའི་ཐོག་མར་མན་སྙེ་ལས། ཤེས་རབ་མཆོག་གི་རྫོགས་པའི་རིམ་པའི་དཀྱིལ་འཁོར་ལ་
སོགས་པ་རྒྱས་པར་བསྟན་པའི་ཆེད་དུ་འདྲི་བ། ཐོས་ལགས་ཞེས་པ་ལ་སོགས་པ་སྟེ། ཞེས་གསུངས་
སོ༑ ༑དེའི་ཕྱིར་རབ་བྱེད་འདིའི་ཐོག་མར་རྒྱུད་དུ། ལྷ་ལགས་ཉན་པར་འཚལ་ལགས་ན། །ནང་
གི་དཀྱིལ་འཁོར་མཆོད་པ་ལ། །སོགས་པ་ལས་ནི་ཇི་ལྟར་ལགས། ཞེས་འབྱུང་བའི་ནང་གི་དཀྱིལ་
འཁོར་ཞེས་པ་ནི་རྫོགས་རིམ་གྱི་དཀྱིལ་འཁོར་ཡིན་གྱི། བསྐྱེད་རིམ་པའི་ལུས་ཀྱི་དཀྱིལ་འཁོར་
ལ་ཟེར་བ་མ་ཡིན་ནོ། །དེ་ཡང་བདེ་བཆོག་རྩ་རྒྱུད་དུ་གང་དུ་ཧེ་རུ་ཀ་བསྐྱེད་པའི་གནས་འབྱུང་བཞི་
རི་རབ་གཞལ་ཡས་ཁང་དང་བཅས་པ་དང་། དེའི་ནང་དུ་པདྨའི་སྟེང་དུ་དབྱངས་གསལ་བཀོད་
ནས་མངོན་བྱང་ལྔ་ལས་བསྐྱེད་རིམ་པའི་ཧེ་རུ་ཀ་རྫོགས་ཚུལ་གསུངས་པ་དེ་ཉིད་བཤད་རྒྱུད་སམྦྷཊའི་
དེ་དག་ཐམས་ཅད་ནང་ལ་སྦྱར་བའི་ངེས་དོན་གྱི་བཤད་པ་གསུངས་ནས། རྩ་རྒྱུད་དུ་སྦས་པའི་རྫོགས་
རིམ་གསལ་བར་མཛད་པ་ནི། བརྟག་པ་དྲུག་པའི་རབ་བྱེད་གསུམ་པར། ཧེ་རུ་ཀ་ལ་སོགས་པའི་
ལྷ༑ ༑ཞེས་སོགས་ཀྱིས་དྲངས་པ་འདི་དག་ལ་སོགས་པ་རྣམས་ཡིན་ནོ། །དེ་ཡང་འདི་ལྟར་བདེ་
མཆོག་རྩ་རྒྱུད་དུ། བསྐྱེད་རིམ་གྱི་སྐབས་སུ། གསང་བ་མཆོག་གིས་དགྱེས་པ་སོགས་ཀྱི་ཚིག་
བཞི་དང་། བ་ལང་གནས་ཞེས་སོགས་ཀྱི་ཚིག་བཞིས་འབྱུང་བ་རིམ་བརྩེགས་སྒོམ་པ་དང་། །རི་
སྟེང་སྣ་ཚོགས་པདྨ་ཡི། །ལྟེ་བར་ཨཱ་ལི་ཀཱ་ལི་སྐྱེས། ཞེས་པའི་སྟེང་དུ་རི་རབ་བསྒོམ་པ་དང་། དེའི་
སྟེང་དུ་པདྨ་དང་། དེའི་ལྟེ་བར་དབྱངས་གསལ་ལས་ཧེ་རུ་ཀ་བསྐྱེད་པར་བཤད་པ་འདིའི་སྐབས་
སུ་རྫོགས་རིམ་སྦས་པའི་དོན་བཤད་རྒྱུད་སམྦྷཊས་བསྟན་པ་ནི། རྐང་པའི་མཐིལ་དུ་རྩོམ་ཆེན་རླུང་།
གཞུ་ཡི་དབྱིབས་སུ་རྣམ་པར་གནས། ཞེས་པ་ནས། སྒལ་ཚིགས་དབྱིག་པའི་གཟུགས་ཀྱིས་ནི།
རི་རབ་རི་རྒྱལ་དེ་བཞིན་ནོ། ཞེས་པའི་བར་གྱིས་བསྐྱེད་རིམ་པའི་འབྱུང་བ་རིམ་བརྩེགས་དང་།
རི་རབ་ནང་ལ་བཤད་པ་ན་ལུས་ཀྱི་རྐང་པ་ནས་མགོ་བོའི་བར་སྟོན་པར་མཛད་ནས། དེ་འདྲ་བ་
དེ་ཡང་རྫོགས་རིམ་པའི་ལུས་ཀྱི་དཀྱིལ་འཁོར་ཡིན་པར། ཇི་ལྟར་རྩོམ་ཆེན་ལ་སོགས་རིམ། ། བླ་
མའི་དུས་ཐབས་རིམ་ཉིད་ཀྱིས། །དེ་ནི་རྫོགས་པའི་དཀྱིལ་འཁོར་གནས། ཞེས་པ་འདིས་བསྟན་

42
པ་ཡིན་ཏེ། དེ་ཡང་རྫོགས་རིམ་པས་གང་ལ་གནད་དུ་བསྣུན་པའི་གཞིར་གྱུར་པའི་རྡོ་རྗེའི་ལུས་ཀྱི་
དབང་དུ་མཛད་པའོ། །ནག་པོ་སྤྱོད་པས་ལུས་ཀྱི་དཀྱིལ་འཁོར་ལ་ཕྱི་ནང་གཉིས་གསུངས་པའི་ཕྱི་
ནི་བསྐྱེད་རིམ་པའི་ལུས་དཀྱིལ་ཡིན་ལ། ནང་ནི་བཤད་མ་ཐག་པ་ལྟར་རྫོགས་རིམ་པས་གང་ལ་
གནད་དུ་བསྣུན་པའི་ལུས་ཀྱི་དཀྱིལ་འཁོར། ལུས་ནི་དཀྱིལ་འཁོར་ཉམས་དགའ་བར། ཞེས་པ་
ནས༑ ༑ གྲུ་བཞི་བར་ནི་རབ་ཏུ་གྲགས། ཞེས་པའི་བར་ནི་རྩ་རྒྱུད་དུ་ཕྱིའི་གཞལ་ཡས་ཁང་གྲུ་བཞི་
སྒོ་བཞི་པ་བཤད་པ་ནང་ལ་སྦྱར་ནས། ལུས་འདོམ་གང་གྲུ་བཞི་ཡན་མན་དང་ཕན་ཚུན་དུ་མཉམ་
པ་ལ་བཤད་པ་སྟེ། དེ་ཉིད་རྫོགས་རིམ་པས་གང་ལ་གནད་དུ་བསྣུན་པའི་རྡོ་རྗེའི་ལུས་ངོས་འཛིན་
པའི་དབང་དུ་མཛད་པས་ངེས་དོན་གྱི་བཤད་པ་ཡིན་གྱི་བསྐྱེད་རིམ་པའི་ལུས་དཀྱིལ་གྱི་རྟེན་གཞལ་
ཡས་ཁང་སྟོན་པའི་དབང་དུ་མཛད་པ་མ་ཡིན་ནོ། ། སྐུ་གསུང་ཐུགས་ཀྱི་ངོ་བོས་ནི། །འཁོར་ལོ་
གསུམ་ནི་གཅིག་ཏུ་གསུངས། ཞེས་པ་ནི། བདེ་མཆོག་གི་ཕྱི་དཀྱིལ་ལ་སྐུ་གསུང་ཐུགས་ཀྱི་དཀྱིལ་
འཁོར་གསུམ་ཡོད་པ་དེ་ནང་ལ་བཤད་པ་ན། རྫོགས་རིམ་པས་གང་ལ་གནད་དུ་བསྣུན་པའི་རྩའི་
འཁོར་ལོ་གསུམ་ལ་བྱ་བའི་དོན་ནོ། །དེས་ན་སམྦྷཊའི་རྒྱུད་དེ་དག་གི་རྒྱུད་དོན་ནི་འདི་ལྟར་ཡིན་
པས་ལུས་ཞེས་པའི་ཚིག་གང་བྱུང་ཐམས་ཅད་ལུས་དཀྱིལ་ལ་འཆད་པ་ནི་བླུང་པོ་ཆོས་ལ་དབང་ཐོས་
ནས་སྤྱི་གཏོལ་ལྷུར་ལེན་པ། འཇིག་རྟེན་ཕ་རོལ་བཏང་བའི་ངང་ཚུལ་ཡིན་པར་ཤེས་པར་བྱའོ། །གཞུང་
དེ་དག་རྩ་རྒྱུད་གང་གི་དོན་འཆད་པའི་བཤད་པ་ཡིན་ཀྱང་རྒྱུས་མེད་པ་ལ་རྩ་རྒྱུད་ཀྱི་དོན་གང་ཚུལ་
ཇི་ལྟར་འཆད་པའི་རྣམ་གཞུག་ཕྱོགས་མཐོང་ཙམ་ཡང་འོང་བའི་གོ་སྐབས་ག་ལ་ཡོད། འདི་དག་
ཀྱི་རྡོར་གྱི་ལུས་དཀྱིལ་གྱི་རྟེན་གྱི་དཀྱིལ་འཁོར་སྟོན་པ་ཡིན་ན་ནི། ཅི་ཀྱེ་རྡོར་ལུས་དཀྱིལ་ལ་སྐུ་
གསུང་ཐུགས་ཀྱི་རྣམ་གཞག་ཇི་ལྟར་སྦྱོར། ཀྱི་རྡོར་གྱི་ཕྱི་དཀྱིལ་ལ་འབྱུང་བཞིའི་སྟེང་དུ་རི་རབ་ ་
བསྒོམ་པ་མེད་པ་ལ། ལུས་དཀྱིལ་ལ་སྒལ་ཚིགས་རི་རབ་ཏུ་སྒོམ་པ་འོང་བའི་རྒྱུ་མཚན་གང་ཡིན།
དེ་གཉིས་ནང་འགལ་ལོ་ཞེས་བརྗོད་ན་ཇི་ལྟར་སྨྲ། གོང་དུ་མན་སྙེའི་ལུང་དྲངས་མ་ཐག་པ་ལྟར།
དྲི་བས་རྫོགས་རིམ་པའི་དཀྱིལ་འཁོར་ཇི་ལྟར་ལགས་དྲིས་པའི་ལན་དུ་བསྐྱེད་རིམ་པའི་ལུས་དཀྱིལ་

གསུངས་པ་ལས་མ་འབྲེལ་བ་ཅི་ཞིག་འབྱུང་བར་འགྱུར། ཞེས་ཤེས་པ་རང་བཞིན་དུ་གནས་པ་
དག་གིས་བསམ་པར་བྱའོ། །བརྟག་པ་དང་པོའི་རབ་བྱེད་བཞི་པར། ཡང་དག་སྦྱོར་འབྱུང་མཚན་
ཉིད་ནི། །དེ་ནས་མཆོག་ཏུ་རབ་བཤད་བྱ། ཞེས་ཐབས་དང་ཤེས་རབ་ཡང་དག་པར་སྦྱོར་བ་ལས་
བྱུང་བའི་བདེ་བ་ཆེན་པོའི་ཡེ་ཤེས་ཀྱི་མཚན་ཉིད་བཤད་པར་ཞལ་གྱིས་བཞེས་ནས། དེ་ཉིད་འཆད་
པ་ནི། གསང་མཆོག་གིས་དགྱེས་པ་སོགས་ཀྱི་དོན་ཨེ་ཝཾ་མ་ཡ་སོགས་དང་སྦྱར་ནས། རྩ་རྒྱུད་
ཀྱི་གླེང་གཞིའི་ངེས་དོན་རྫོགས་རིམ་ལ་བཤད་རྒྱུད་ཀྱིས་འཆད་པ་ ཨེ་ནི་ས་རུ་ཤེས་པར་བྱ། ཞེས་
སོགས་ཏེ། རྡོ་རྗེ་མཁའ་འགྲོས་བཤད་པ་དང་། སམྦྷཊས་འདི་ལྟར་བཤད་པ་འདྲའོ། །དེ་ལ་ཨེ་
ཝཾ་མ་ཡའི་ཡི་གེ་བཞིས་མཚོན་པའི་དོན་ནི། ནང་ལུས་ཀྱི་རྩ་འཁོར་ལ་གནད་དུ་བསྣུན་པ་དང་། ཕྱིའི་
ཕྱག་རྒྱ་དང་སྙོམས་པར་འཇུག་པ་དང་། དེ་འདྲ་བའི་ཐབས་ལ་བརྟེན་ནས་སྐྱེས་པའི་བདེ་སྟོང་གི་
ཡེ་ཤེས་གསུམ་ལས། དང་པོའི་དབང་དུ་བྱས་པ་ནི་ཡི་གེ་བཞིས་མཚོན་པའི་ལྟེ་སྙིང་མགྲིན་པ་སྤྱི་
བོའི་རྩ་འཁོར་བཞི་སྟེ། ཡི་གེ་བཞིས་རྩ་འཁོར་བཞི་པོ་དེ་ཉིད་ས་ལ་སོགས་པ་ཁམས་བཞིའི་རང་
བཞིན་དུ་ཡང་ཤེས་པར་བྱའོ། །གཉིས་པ་ནི་ལས་རྒྱའི་བུད་མེད་རིགས་བཞི་ལ་སྤྱན་མ་ལ་སོགས་
པ་བཞིའི་རིགས་སུ་གསུངས་པ་བཞི་དང་། ཡེ་ཤེས་ཀྱི་ཕྱག་རྒྱ་སྤྱན་མ་ལ་སོགས་པ་ལྷ་མོའི་རྣམ་
པར་སྒོམ་པ་བཞི་ཡི་གེ་བཞིས་མཚོན་པ་སྟེ། སྤྱན་སོགས་བཞི་ཡང་ས་ལ་སོགས་པའི་ཁམས་བཞི་
རྣམ་པར་དག་པར་བརྗོད་དོ། །གསུམ་པ་ནི། དེ་ལྟར་ཕྱིའི་ཕྱག་རྒྱ་བཞི་དང་སྙོམས་པར་འཇུག་
པ་དང་། ནང་ལུས་ཀྱི་རྩ་བཞི་ལ་གནད་དུ་བསྣུན་པ་ལས་སྐྱེས་པའི་ཐབས་བདེ་བ་ཆེན་པོའི་ཡེ་ཤེས་
དང་༑ ༑སྟོང་ཉིད་རྟོགས་པའི་ཤེས་རབ་ཡང་དག་པར་སྦྱར་བ་ལ་ལྡོག་པས་ཕྱེ་བའི་ཐུན་མོང་མ་
ཡིན་པའི་བྱམས་སོགས་བཞི་ཨེ་ཝཾ་ལ་སོགས་ཡེ་གེ་བཞིས་མཚོན་པ་སྟེ། གཞུང་དེ་དག་གིས་ཚུལ་
འདི་ཉིད་སྟོན་པ་ཡིན་གྱི། རྩ་འཁོར་བཞི་ལ་སྤྱན་མ་སོགས་བཞི་སྒོམ་པའི་ལུས་དཀྱིལ་སྟོན་པའི་
དྭགས་པ་ཙམ་ཡང་རྒྱུད་ཀྱི་བརྡ་རགས་པ་ཙམ་ཆགས་པ་ཡན་ཆད་ལ་སྐྱེ་བའི་གོ་སྐབས་ག་ལ་ཡོད།
འདི་ལྟར་འཆད་ཤེས་ན་ཡང་དག་སྦྱོར་བ་དང་། དེ་ལས་བྱུང་བའི་མཚན་ཉིད་བཤད་པར་ཞལ་གྱིས་

44
བཞེས་པའི་དོན་གོ་བར་འགྱུར་བ་ཡིན་གྱི། བཤད་རྒྱུད་ཀྱི་བགཞུང་འདི་དག་རྩ་རྒྱུད་ཀྱི་གླེང་གཞིའི་
ངེས་དོན་འཆད་པའི་གཞུང་ཡིན་པ་ཙམ་གྱིས་རྒྱུས་ཀྱང་མེད་པ་ལ། འདི་དག་གིས་དོན་ཇི་འདྲ་ཞིག་
སྟོན་པའི་རྒྱུས་འོང་དོན་ཇི་ལྟར་ཡོད། ཁྱོད་ཀྱིས་བླུན་པོའི་ཚོགས་ཀྱི་དབུས་སུ་གུར་བརྟགས་སམ་
གསུམ་ཤེས་པར་སྤྱི་གཏོལ་གྱིས་ཁས་འཆེ་བའི་ཚུལ་ནི་འདི་འདྲའོ། །སམྦྷཊའི་གཞུང་དེ་དག་གིས་
.བསྟན་པའི་དོན་གྱི་གཙོ་བོ་དེ་ལྟར་ཡིན་པ་ལ་འགྲེལ་པས། ཞར་བྱུང་གི་ཚུལ་དུ། བསྐྱེད་རིམ་པས་
བུད་མེད་རིགས་བཞི་ལྷ་མོ་བཞིར་བསྒོམ་པའམ། ཡེ་ཤེས་ཀྱི་ཕྱག་རྒྱ་སྤྱན་མ་སོགས་བཞི་གང་རུང་
དང་༑ ༑ཡང་དག་པར་སྦྱར་བ་ལས་བྱུང་བའི་བསྐྱེད་རིམ་པའི་བདེ་སྟོང་གི་ཡེ་ཤེས་ཀྱང་ཨེ་ཝཾ་སོགས་
ཡི་གེ་བཞིས་མཚོན་ནུས་པར་འཆད་པ་ནི། བསྐྱེད་པའི་རིམ་པ་ལ་ཁ་ཅིག་ཏུ་ཨེ་ཝཾ་མ་ཡའི་ཡི་གེ་རང་
གི་ངོ་བོ་རྣམས་དང་། ཁ་ཅིག་ཏུ་སྤྱན་མ་ལ་སོགས་པའི་ངོ་བོ་ཅན་རྣམས་ཀྱང་བསྒོམ་པར་བྱའོ་ཞེས་
པར་འགྱུར་རོ། །ཞེས་པའོ། །བཤད་རྒྱུད་ལས་འདི་ལྟར་ན་རྩ་འཁོར་བཞི་དང་ཡི་གེ་བཞི་སྦྱར་
ནས་གླེང་གཞིའི་ངེས་དོན་གསུངས་པའི་དོན། ནག་པོའི་རྫོགས་རིམ་རིམ་པ་བཞི་པའི་རྒྱུད་ཀྱི་རིམ་
པ་ཞེས་བྱ་བ་འཆད་པ་ཡིན་པས། རྩ་བཤད་སྦྱར་ཏེ་གྲུབ་ཆེན་གྱི་དགོངས་པ་ལྟར་འཆད་པ་ལ་མཁས་
པའི་མདུན་སར་ངན་སྐྱུགས་ཀྱི་རྒྱ་མཚོ་ཁ་ནས་འབྱིན་པ་ལ་ཇི་མི་སྙམ་པར་མ་བྱེད་ཅིག །གཞན་
ཡང་འདི་ལྟར། ཨེ་ནི་ས་རུ་ཤེས་པར་བྱ། ཞེས་སོགས་འདི་དག་གིས་རྩ་འཁོར་ལོ་བཞི་ལ་སྤྱན་
མ་སོགས་སྒོམ་པར་སྟོན་པའི་དབང་དུ་བྱས་པ་ཡིན་ཀྱང་དེ་ཙམ་གྱིས་ཀྱི་རྡོར་གྱི་ལུས་དཀྱིལ་ཁྱོད་
འདོད་པ་དེ་ལྟ་བུ་བསྟན་པར་སྒྲུབ་པ་ནི་ཧ་ཅང་ཐལ་བའི་གཏམ་ཡིན་ཏེ། བཤད་རྒྱུད་རྡོ་རྗེ་འཕྲེང་
བ་དང་། སྒྲུབ་ཐབས་མདོར་བྱས་དང་། རྣམ་གཞག་རིམ་པ་ལ་སོགས་པ་རྣམས་ཀྱི་གསང་འདུས་
མི་བསྐྱོད་པའི་ལུས་དཀྱིལ་སྟོན་པའི་གཞུང་གིས་ཀྱང་ཁྱོད་འདོད་པ་ལྟར་ཀྱི་ཀྱི་རྡོར་གྱི་ལུས་དཀྱིལ་
བསྟན་པར་ཐལ། ལྟེ་བ་ལ་སོགས་པའི་གནས་བཞིར་སྤྱན་མ་ལ་སོགས་པ་བཞི་པོ་དེ་དག་བསྒོམ་པར་
བསྟན་པའི་ཕྱིར་རོ། །གཞན་ཡང་ཕ་རྒྱུད་མ་རྒྱུད་དུ་མ་ཞིག་ལས་ཕུང་པོ་ལྔ་སངས་རྒྱས་ལྔར་བཤད་
པ་དང་། ས་ལ་སོགས་པའི་ཁམས་བཞི་སྤྱན་མ་སོགས་བཞི་དང་། ལྟེ་བ་སྙིང་ཁ་སོགས་སུ་སངས་

45
རྒྱས་ལྔ་སྒོམ་པ་དང་། སྤྱན་མ་སོགས་སྒོམ་པར་བཤད་པ་ཤིན་ཏུ་མང་བས། དེ་ཐམས་ཅད་ཀྱིས་
ཁྱོད་འདོད་པའི་ཀྱི་རྡོར་གྱི་ལུས་དཀྱིལ་དེ་ཉིད་བསྟན་པར་ཐལ་ལོ། །འདི་ལྟར་ཁྱོད་འདོད་པའི་ཀྱི་
རྡོར་གྱི་ལུས་དཀྱིལ་དེ་ཉིད་བསྟན་པའི་ཁུངས་སུ་འགྲོ་བའི་ལུང་ཞིག་འདྲེན་པར་འདོད་ན་ནི། རྟེན་
གཞལ་ཡས་ཁང་བསྐྱེད་ཚུལ་ཁྱེད་རང་འདོད་པ་དེ་ལྟ་བུ་དང་། བརྟེན་པ་ལྷ་བསྐྱེད་ཚུལ་ཡང་། རྩ་
འཁོར་ལོ་ལྔའི་དབུས་སུ་རིགས་ལྔ་ཡབ་ཡུམ་ལྔ་མཉམ་པར་སྦྱོར་བའི་སྐུ་མདོག་ཕྱག་མཚན་ཁམས་
ཀྱི་རྣམ་གཞག་སོགས་ཁྱོད་འདོད་པ་དེ་ལྟ་བུ་ལ། འཁོར་གྱི་ལྷ་མོའི་སྐུ་མདོག་ཕྱག་མཚན་གྲངས་
རྣམས་ཁྱེད་འདོད་པ་དེ་ལྟ་བུ་དང་། དེ་ཡང་ཀྱི་རྡོར་བསྐྱེད་རིམ་སྒོམ་ཚུལ་གྱི་དབང་དུ་བྱས་ནས་
གསུངས་པའི་ཁུངས་རྣམ་པར་དག་པ་གཅིག་དྲང་རྒྱུད་བགྲང་པ་ཡིན་གྱི། བདེ་མཆོག་ཀྱི་རྒྱུད་སོགས་
པར་སྦས་ཏེ་གསུངས་པ་བཤད་རྒྱུད་སམྦྷཊར་སོགས་ཀྱི་གསལ་བར་བཤད་པའི་རྫོགས་རིམ་གྱི་རྣམ་
གཞག་སྟོན་པའི་གཞུང་རྣམས་དང་། རིགས་ལྔ་ཡུམ་བཞིའི་ཐ་སྙད་གང་བྱུང་ཐམས་ཅད་དང་། ལུས་
ལ་རྩ་འཁོར་དང་རྩ་འདབ་ཀྱི་གྲངས་འདི་ཡོད་སྟོན་པ་ཐམས་ཅད་ཁྱོད་ཀྱིས་ཀྱི་རྡོར་གྱི་ལུས་དཀྱིལ་
སྟོན་པའི་ཁུངས་སུ་དྲངས་པ་འདི་དག་གིས་ནི། བླ་མེད་ཀྱི་རྒྱུད་སྡེ་གང་གི་ཡང་བརྗོད་བྱ་རགས་
པ་ཙམ་གྱི་ཕྱོགས་མཐོང་བ་ཡང་མེད་ཅིང་། བསྐྱེད་རྫོགས་ཀྱི་རྣམ་དབྱེ་ལ་ཀུན་ཏུ་འཐོམས་པའི་
ངང་ཚུལ་གསལ་བར་སྒྲོགས་པའི་ཆོ་ངེ་འདོན་པ་ལ་དུབ་དུབ་ལྟར་དུ་འབད་པ་ཡིན་ནོ། །དེའི་མན་
སྟེར་རྩ་འཁོར་དང་རྩ་འདབ་ཀྱི་གྲངས་བསྟན་པ་དྲངས་ནས་ཀྱི་རྡོར་གྱི་ལུས་དཀྱིལ་བསྟན་པར་བསྒྲུབས་
པས་ཀྱང་འབྲེལ་མེད་ཆེན་པོ་གསལ་བར་བྱས་ལ། ཁྱོད་ལྟར་ན་དུས་ཀྱི་འཁོར་ལོའི་ནང་གི་ལེའུ་
དང་༑ ༑བདེ་མཆོག་གི་རྫོགས་རིམ་ནག་པོ་དཔྱིད་ཐིག་གི་གཞུང་རྣམས་ཀྱིས་ཀྱང་། ཀྱི་རྡོར་གྱི་
ཁྱོད་འདོད་པའི་ལུས་དཀྱིལ་འདི་གསལ་ཞིང་རྒྱས་པར་འཆད་པ་ཉིད་དུ་ཧ་ཅང་ཐལ་བར་འགྱུར་ཏེ།
ཁྱོད་ཀྱིས་དྲངས་པའི་ལུང་འདི་དག་ལས་ལུས་ཀྱི་རྩ་འཁོར་སོགས་སྟོན་པ་ལྷག་པར་ཡང་རྒྱས་པའི་
ཕྱིར་རོ། །སམྦྷཊའི་བརྟག་པ་དྲུག་པའི་རབ་བྱེད་བཞི་པར། རྟག་ཏུ་བཞུགས་པར་འདོད་པ་ནི།
སངས་རྒྱས་ཀུན་གྱི་སྡོམ་པ་བདག །ཅེས་སོགས་ཀྱིས་དྲངས་པ་འདི་དག་གི་དོན་ནི་འདི་ཡིན་ཏེ།

46
བདེ་མཆོག་རྩ་རྒྱུད་ཀྱི་གླེང་བཞིའི་ཚིག །གསང་བ་མཆོག་གི་དགྱེས་པ་ན། །ཐམས་ཅད་བདག་
ཉིད་རྟག་ཏུ་བཞུགས། ཞེས་པའི་ངེས་དོན་འཆད་པ་ལ་བཤད་རྒྱུད་ཀྱི་ཚིག་འདི་དག་གསུངས་པ་
ཡིན་ལ། མན་སྙེར། གསང་ཆེན་མཆོག་ཏུ་སྐྱེད་པ་ན། ཞེས་བཏོན་ནས་འཆད་དོ། །དེ་ཡང་དོན་
འདི་དག་བཤད་པར་ཞལ་གྱིས་བཞེས་ནས་ཉན་པར་བསྐུལ་པ་ན། ཡང་དག་སྦྱོར་འབྱུང་མཚན་
ཉིད་ནི། །བཤད་པར་བྱ་ཡིས་ལྷ་མོ་ཉོན། ཞེས་གསུངས་ཤིང་། དེ་ལ་ཡང་དག་སྦྱོར་བ་ནི། ཕྱི་
རོལ་གྱི་ཕྱག་རྒྱ་དང་རྣལ་འབྱོར་པའི་རྡོ་རྗེ་དང་པདྨ་ཡང་དག་པར་སྦྱོར་བ་དང་། ལྟེ་བའི་གཏུམ་
མོའི་ཐིག་ལེ་འབར་བ་དང་། སྤྱི་བོའི་ཧཾ་ཡིག་ཞུ་བའི་ཁམས་དཀར་དམར་དག་པར་སྦྱོར་བ་ཡིན་
ལ༑ ༑དེ་ལྟར་སྦྱོར་བ་ལས་བྱུང་བའི་བདེ་བ་ཆེན་པོ་ལྷན་ཅིག་སྐྱེས་པའི་ཡེ་ཤེས་ནི་ཡང་དག་སྦྱོར་
འབྱུང་སྟེ། དེ་ཉིད་སྐབས་འདིར་ངེས་དོན་གྱི་རྡོ་རྗེ་སེམས་དཔའ་དང་། བྱང་ཆུབ་ཀྱི་སེམས་རྡོ་
རྗེ་ཞེས་བྱ་བའི་དོན་དུ་འཆད་པ་ཡིན་ཏེ། དེ་ཉིད་ཀྱི་འགྲེལ་པ་མན་སྙེར། ཡང་དག་སྦྱོར་འབྱུང་
མཚན་ཉིད་ནི། རྡོ་རྗེ་སེམས་དཔའ་རང་གི་ངོ་བོ་སྟེ་བྱེ་བྲག་ཏུ་བཤད་པའི་ཁྱད་པར་རྣམས་ཀྱིས་
དང་པོར་རྣམ་པར་བཤད་ཟིན་ཏོ[ །ཡང་ན་ཡང་དག་སྦྱོར་ནི་ཕྱི་རོལ་གྱི་ཤེས་རབ་དང་ཐབས་ཀྱི་
པདྨ་དང་རྡོ་རྗེ་དག་དང་། ནང་གི་གཏུམ་མོ་དང་ཁུ་བ་དང་སྦྱོར་བའོ། །དེ་ཡོད་ན་འབྱུང་ངོ་ཞེས་
པས༑ ༑འབྱུང་བ་ནི་ལྷན་ཅིག་སྐྱེས་པའི་དགའ་བའི་རང་བཞིན་བྱང་ཆུབ་ཀྱི་སེམས་རྡོ་རྗེའོ། ཞེས་
ཆེས་གསལ་བར་གསུངས་སོ། །དེས་ན་སྐབས་འདིར་རྡོ་རྗེ་སེམས་དཔའ་ཞེས་གསུངས་པ་ནི། དེ་
འདྲ་བ་ལྷན་སྐྱེས་ཀྱི་བདེ་བ་ཆེན་པོའི་ཡེ་ཤེས་ལ་ཟེར་བ་ཡིན་གྱི། ཀྱི་རྡོར་ལུས་དཀྱིལ་གྱི་ལྷའི་རིགས་
བདག་སྟོན་པ་ག་ལ་ཡིན། དེའི་འོག་ཏུ་གླེང་གཞིའི་ཚིག་དེ་ཉིད་ཀྱི་དོན་ཁམས་ལ་སྦྱར་ནས་འཆད་
པ་ན། གསང་བ་དང་། མཆོག་དང་། དགྱེས་པ་དང་། ཐམས་ཅད་བདག་ཉིད་དང་། རྟག་ཏུ་
བཞུགས་ཞེས་པ་ལྔས་རིམ་པ་བཞིན་དུ་གོང་དུ་བཤད་པ་ལྟར་ཡང་དག་པར་སྦྱར་བའི་གནས་སྐབས་
ཀྱི་རེག་པ་སྲ་བ་སའི་ཁམས་དང་། ཁུ་བ་ཆུ་ཁམས། གཏུམ་མོའི་མེ་དམར་པོ་ནི་མེ་ཁམས། ཁམས་
དཀར་དམར་གཡོ་བའི་རླུང་གི་ཁམས་རྣམས་རྟེན་དང་། དེ་བཞི་ལ་བརྟེན་པའི་ལྷན་ཅིག་སྐྱེས་པའི་

དགའ་བ་ནམ་མཁའི་ཁམས་ཏེ། ཁམས་ལྔ་པོ་དེ་ཉིད་བརྟེན་པར་འཆད་པ་ནི། །གསང་བ་ལ་ནི་
ས་ཡི་ཁམས། །མཆོག་མེ་དེ་བཞིན་དུ་ནི་ཆུ། །དགྱེས་པ་ལ་ནི་མེ་རུ་བཤད། །ཐམས་ཅད་བདག་
ཉིད་རླུང་ལ་གནས། །རྟག་ཏུ་བཞུགས་པར་བརྗོད་པ་འདི། །སངས་རྒྱས་ཀུན་གྱི་སྡོམ་པ་དག །ཅེས་
པ་སྟེ། དེའི་འགྲེལ་པ་མན་སྙེར། གསང་བ་ནི་ཀུན་ཏུ་རུ་སྟེ། དེ་ལ་ཡོད་པ་ནི། གསང་ཆེན་མོའི་
ཁམས་སོ། །དེའི་ཕྱིར་མཆོག་ནི་ཕུལ་དུ་བྱུང་བ་ཆུ་སྟེ། སྒུད་པར་བྱེད་པ་ཉིད་ཀྱིས་འདོད་ཆགས་
སྐྱེད་པའི་ཕྱིར་རོ། །དགྱེས་པ་ནི་མེ་སྟེ་མེ་ཡོད་ན་འདོད་ཆགས་ལྷག་པའི་ཕྱིར་རོ། །རླུང་ནི་ཐམས་
ཅད་བདག་ཉིད་དེ། ས་ལ་སོགས་པའི་ཁམས་གསུམ་པོ་ཐམས་ཅད་ལ་ཁྱབ་པར་བྱེད་པ་ཉིད་ཀྱི་ཕྱིར་
འདིའི་བདག་ཉིད་དོ་ཞེས་བྱས་ནས། ཡང་དག་གནས་ནི་སངས་རྒྱས་ཀུན་བདག་བདེ་བ་མཆོག །ཅེས་
འབྲེལ་ལོ། །རྟག་ཏུ་ཞེས་པ་འགྱུར་བ་མེད་པ་ཉིད་ཀྱིས་མུར་ཐུག་པ་མེད་པར་དུས་སུ་གནས་པ་འདི་
རབ་ཏུ་གསུངས་པ་ནི། གསང་ཆེན་མཆོག་གི་དགྱེས་པ་ན། །ཀུན་ལ་བདག་ཉིད་རྟག་ཏུ་བཞུགས།
ཞེས་པ་འདིས་རྣམ་པར་སྣང་མཛད་ལ་སོགས་པ་སངས་རྒྱས་རྣམས་ཀུན་གྱི་བདག་ཉིད། ཤེས་རབ་
བདེ་བས་མཆོག་ཏུ་བྱེད། ཁྱབ་པར་བྱེད་དོ་ཞེས་པ། སངས་རྒྱས་ཀུན་བདག་ཁུ་བའི་ངོ་བོ་ས་བོན་
ལ་སོགས་པ་རྣམས་ཀྱིས་ཉེ་བར་མཚན་པ། སྟོང་པ་ཉིད་དང་རོ་གཅིག་པ་ཉིད་ཀྱིས་ནམ་མཁའ་མཚུངས་
པའི་ཕྱིར། ནམ་མཁའི་ཁམས་དགའ་བ་ཐམས་ཅད་ཀྱི་ངོ་བོའོ། །དེ་སྐད་དུ་ཡང་ཕྱག་རྒྱ་ཆེན་པོ་
ཐིག་ལེར་གསུངས་པ། གསང་བ་ཞེས་པ་འདིར་དགའ་བ། ། མཆོག་ཅེས་པ་ནི་མཆོག་ཏུ་འགྱུར།
དགྱེས་པ་ཞེས་པ་ཁྱད་དགའི་དགའ། །ལྷན་སྐྱེས་བདག་ན་བཞུགས་པའོ། །ཞེས་སོ། །ཞེས་བཤད་
པ་ལྟར་རོ། །ཡང་གོང་དུ་བཤད་པ་ལྟར་གྱི་ཡང་དག་པར་སྦྱོར་བ་ལས་བྱུང་བའི་བདེ་བ་ཆེན་པོ་ལྷན་
ཅིག་སྐྱེས་པའི་ཡེ་ཤེས་དེ་ཉིད་ལ། ལྡོག་པའི་སྒོ་ནས་དབྱེ་བ་བྱས་པའི་ཡེ་ཤེས་ལྔར་འཇོག་པའི་ཚུལ་
གླེང་གཞིའི་ཚིག་ཚན་པ་ལྔ་པོ་དེ་དང་སྦྱར་ནས་འཆད་པ་ནི། ཡང་ན་མེ་ལོང་ལྟ་བུའི་ཚུལ། །དེ་
བཞིན་ཡང་ན་མཉམ་པ་ཉིད། །སོ་སོ་རྟོག་པའི་ཆོ་ག་བཞིན། །དེ་བཞིན་བྱ་བ་ནན་ཏན་ལ། །རྟག་
ཏུ་བཞུགས་པར་བརྗོད་པ་འདི། །ཤིན་ཏུ་རྣམ་དག་རང་བཞིན་ཅན། ཞེས་པ་སྟེ། དེ་ཉིད་ཀྱི་འགྲེལ་

48
པ་མན་སྙེར། མེ་ལོང་ལྟ་བུ་གང་གི་ངོ་བོ་ཀུན་མཐོང་བ་ཡིན་པ་དེ་ནི་དེ་སྐད་དོ། །གསང་བ་ནི་ཆོས་
ཀྱི་དབྱིངས་རྣམ་པར་དག་པ་སྟེ། ཞེས་པ་ནས། རྟག་ཏུ་བཞུགས་པ་ཤིན་ཏུ་རྣམ་དག་གི་ཆོས་ཀྱི་
ཡེ་ཤེས་ཏེ་མུ་མཐའ་མེད་པའི་དུས་སུ་གནས་པའི་ཕྱིར་རོ། ཞེས་པའི་བར་གྱིས། གླེང་གཞིའི་ཚིག་
ཚན་པ་ལྔ་དང་ཡེ་ཤེས་ལྔ་རེ་རེ་ནས་སྦྱར་ནས་བཤད་པ་ལྟར་རོ། །དེ་ལྟར་རྡོ་རྗེ་དང་པདྨ་ཡང་དག་
པར་སྦྱར་བ་དང་། ཁམས་དཀར་དམར་ཡང་དག་པར་སྦྱར་བ་ལས་བྱུང་བའི་བདེ་བ་ཆེན་པོ་ལྷན་
ཅིག་སྐྱེས་པའི་ཡེ་ཤེས་ལྔ་ལྡོག་པའི་སྒོ་ནས་ཡེ་ཤེས་ལྔར་བཞག་པ་དེ་ཉིད་ཕུང་པོ་ལྔ་རྣམ་པར་དག་པའི་
ལྡོག་ཆ་ནས་དེས་དོན་གྱི་རྣམ་སྣང་ལ་སོགས་པ་ངེས་དོན་གྱི་དེ་བཞིན་གཤེགས་པ་རྣམས་སུ་འཇོག་
པའི་ཚུལ་གླེང་གཞིའི་ཚིག་ཚན་པ་ལྔའི་དོན་དུ་འཆད་པ་ནི། དེ་བཞིན་རྣམ་པར་སྣང་མཛད་ཉིད།
ཡང་ན་རིན་ཆེན་འབྱུང་གནས་ལ། །ཡང་ན་འོད་དཔག་མེད་པ་ཡིས། །གང་ཚེ་རྟག་བཞུགས་དོན་
ལ་ཞེས་པ་སྟེ། འདི་ལ་མན་སྙེར་གསལ་བ་རྣམ་སྣང་། མཆོག་རིན་འབྱུང་། དགྱེས་པ་འོད་དཔག་
མེད༑ ༑ཐམས་ཅད་བདག་ཉིད་དོན་ཡོད་དུ་བྱས་ནས། རྟག་ཏུ་བཞུགས་པ་ནི་ཤིན་ཏུ་རྣམ་དག་
ཡེ་ཤེས་ཆེ་ཞེས་འབྲེལ་ཏེ། སྔར་བཞིན་དུ་རྟག་ཏུ་བཞུགས་པ་མི་བསྐྱོད་པའོ། ཞེས་པའི་དོན་ཏོ།
ཞེས་གསུངས་སོ། །དེ་ལྟར་ཁམས་ལྔ་དང་། ཡེ་ཤེས་ལྔ་དང་། དེ་བཞིན་གཤེགས་པ་ལྔ་རྣམས་ནི་
མི་གནས་པའི་མྱང་འདས་ཀྱི་ངོ་བོ་དང་། དུས་ཚད་མེད་པར་འཚོ་བའི་རྒྱུ་དང་། གཞན་གྱི་ཡང་
ཚོགས་གཉིས་ཀྱི་ལུས་རྒྱས་པར་བྱེད་པའི་ཕྱིར་བདུད་རྩི་ལྔའི་དངོས་པོ་སྟེ་རང་བཞིན་དང་། དོན་
དམ་པའི་བྱང་ཆུབ་ཀྱི་སེམས་དེ་ཉིད་ཀྱི་རང་བཞིན་གཟུང་བྱ་ལོངས་སྤྱོད་རྫོགས་པའི་སྐུར་ཤར་བས་
གོང་བུ་ཞེས་བྱ་བ་དང་། སྟོང་པ་ཉིད་དང་གཉིས་སྣང་ཕྲ་མོས་ཀྱང་བར་མ་ཆོད་པའི་ལྷན་སྐྱེས་ཀྱི་
བདེ་བ་ཆེན་པོ་དེ་མངོན་སུམ་དུ་སོ་སོར་རང་གི་རིག་པའི་ཡེ་ཤེས་ཀྱིས་མཐོང་བ་ནི་ས་བཅུའི་དབང་
ཕྱུག་ཁོ་ནས་ཡིན་པས་རྟོགས་དཀའ་བའི་ཕྱིར། ཐིག་ལེའི་གཟུགས་ཏེ་ཐིག་ལེའི་དོན་ཕྲ་མོར་བཤད་
པའོ༑ ༑འདི་དང་འདྲ་བ་མེད་པས་དཔེ་མེད་པ་དང་། བྱང་ཆུབ་ཀྱི་སེམས་དེ་ཉིད་དེ་བཞིན་གཤེགས་
པ་ལྔ་ལ་སོགས་པའི་རང་བཞིན་ཡིན་པར་མ་ཟད། སྦྱིན་སོགས་ལྷ་མོ་ལྔའི་རང་བཞིན་ནོ་ཞེས་སྟོན་

པ་ནི། བདུད་རྩི་ལྔ་ཡི་རང་བཞིན་དངོས། །ཐིག་ལེའི་གཟུགས་ཏེ་ཡིད་ལྟ་བུ། ཤིན་ཏུ་རྣམ་དག་ཡེ་
ཤེས་ཆེ། ། ལྷ་མོ་ཀུན་གྱི་རང་བཞིན་ཅན། ཞེས་པ་སྟེ། འདིའི་འགྲེལ་པ་མན་སྙེར། དེ་ལྟར་
གསུངས་པའི་རིམ་གྱིས། བདུད་རྩི་ལྔའི་དངོས་གོང་བུ། ཞེས་པ་ཁམས་དང་ཡེ་ཤེས་དང་དེ་བཞིན་
གཤེགས་པ་ལྔ་རྣམས་ནི་མི་གནས་པའི་མྱ་ངན་ལས་འདས་པའི་ངོ་བོ་ཉིད་ཀྱི་ཕྱིར་དང་། དུས་མཐའ་
ཡས་པ་མ་ཚང་བ་མེད་པར་འཚོ་བའི་རྒྱུ་ཉིད་ཀྱི་ཕྱིར་དང་། གཞན་རྣམས་ཀྱི་ཡང་ཚོགས་གཉིས་
རྒྱས་པར་བྱུང་བའི་ཕྱིར་བདུད་རྩི་རྣམས་ཏེ། དེའི་དངོས་ནི་དེ་རྣམས་ཀྱི་རང་བཞིན་དང་། གོང་
བུ་ནི་བྱང་ཆུབ་ཀྱི་སེམས་ཀྱི་རང་བཞིན་ལོངས་སྤྱོད་རྫོགས་པའི་སྐུའོ། །ཐིག་ལེའི་གཟུགས་ཞེས་
པ་ཕྲ་བ་སྟེ། ཀུ་ཤའི་རྩེ་མོ་ལྟ་བུའི་བློ་ཅན་ལ་ས་བཅུའི་དབང་ཕྱུག་རྣམས་ཁོ་ནས་མཐོང་བར་བྱ་བ་
ཉིད་ཀྱི་ཕྱིར་རོ། །དཔེ་མེད་པ་ཞེས་པ་དཔེ་ལས་འདས་པ་སྟེ། གང་ན་ཡང་འདི་འདྲ་བའི་བདུད་
རྩིའི་རང་བཞིན་ཅུང་ཟད་ཀྱང་ཡོད་པ་མ་ཡིན་ནོ། ། ལྷ་མོ་ཀུན་གྱིས་ཏེ། སྤྱན་མ་དང་། མཱ་མ་ཀཱི་
དང་༑ ༑གོས་དཀར་མོ་དང་། སྒྲོལ་མ་དང་། རྡོ་རྗེ་བསྙེམས་མ་རྣམས་ཀྱི་ཡང་རང་བཞིན་ནོ།
ཞེས་གསུངས་པ་ལྟར་རོ། །དེ་ལྟར་ཁམས་དང་། ཡེ་ཤེས་དང་། དེ་བཞིན་གཤེགས་པ་ལྔ་ལྔར་
ཕྱེ་བའི་ལྔ་པ་རྣམས་ནི་རྡོ་རྗེ་སེམས་དཔའ་ཞེས་བཤད་ཅིང་རྡོ་རྗེ་སེམས་དཔའ་དེ་ཡང་སྐབས་འདིར་
ལྷན་ཅིག་སྐྱེས་པའི་བདེ་བ་ཆེན་པོ་ཉིད་ལ་བརྗོད་ཅེས་སྟོན་པ་ནི། རྡོ་རྗེ་སེམས་དཔའ་ཞེས་བྱ་བར་
བཤད༑ ༑བདེ་བ་དམ་པ་རུ་ནི་བརྗོད། །རང་བྱུང་ངོ་བོ་འདི་ཉིད་ནི། ཆོས་ཀྱི་སྐུར་ནི་རབ་ཏུ་，
བསྒྲགས༑ ༑དེ་ཡི་ཤེས་རབ་ལྷན་ཅིག་སྐྱེས། ཞེས་གསུངས་ཏེ། །དེའི་འགྲེལ་པ་མན་སྙེར། དེ་
ལྟར་གསང་བ་ཞེས་པ་ལ་སོགས་པ་རྣམས་ཀྱི་དོན་རྣམ་པ་གསུམ་བརྗོད་པས་ཁམས་དང་ཡེ་ཤེས་དང་།
དེ་བཞིན་གཤེགས་པ་བཞི་རྣམས་ཀྱི་བརྟེན་པ་ལྔ་པའི་རང་བཞིན་ཉིད་དུ་རྒྱས་པར་བསྟན་ཅིང་རྟེན་
དང་བརྟེན་པའི་དངོས་པོ་ནི་ལྡོག་པའི་དབྱེ་བ་ཉེ་བར་བཟུང་ནས་སོ། ། ལྔ་པ་དེ་ཡང་སྟོང་པ་ཉིད་དང་
སྙིང་རྗེ་དབྱེར་མེད་པ་ཉིད་ཀྱིས་རྡོ་རྗེ་འཛིན་པའི་རང་བཞིན་ཉིད་དོ། ཞེས་གསུངས་པས་རྡོ་རྗེ་སེམས་
དཔའ་ཞེས་པ་ལ་སོགས་པ་སྟེ། ཕལ་ཆེར་བཤད་ཟིན་ཏོ། །རྡོ་རྗེ་སེམས་དཔའ་ཞེས་པ་འདི་ནི་ཆོས་

50
ཀྱི་སྐུ་རུ་རབ་ཏུ་བསྒྲགས་ཏེ། ཆོས་ཀྱི་སྐུ་གསལ་བར་བྱེད་པའོ། ། སྙིང་རྗེའི་རང་བཞིན་གྱི་བདེ་
བ་ཆེན་པོའི་ངོ་བོ་ཉིད་ཡིན་ན་ཡང་སྟོང་པ་ཉིད་རྟོགས་པ་ལ་དྲི་མ་མ་ལུས་པའི་རྩ་བ་མེད་པས་ན་གཙོ་
བོའི་ཕྱིར་རོ། ཞེས་གསུངས་པ་ལྟར་རོ། །དེ་ཡང་རྡོ་རྗེ་སེམས་དཔའ་ཞེས་པའི་རྡོ་རྗེའི་དོན་བདེ་
ཆེན་དང་སྟོང་ཉིད་རྟོགས་པའི་ཤེས་རབ་དབྱེར་མི་ཕྱེད་པ་ལ་བྱེད་པར་སྙིང་རྗེའི་རང་བཞིན་གྱི་ཞེས་
སོགས་འདིས་བསྟན་པ་ཡིན་ནོ། །དེ་ལྟ་བས་ན་ལྔ་ཚན་གསུམ་པོ་དེ་ཉིད་ཀྱི་བཞི་རྟེན་དང་ལྔ་པ་བརྟེན་
པར་བྱས་ནས། ལྔ་པ་དེ་ཡང་རྡོ་རྗེ་སེམས་དཔའ་ཞེས་པའི་མིང་ཅན་བདེ་བ་ཆེན་པོ་ལྷན་ཅིག་སྐྱེས་
པའི་ཡེ་ཤེས་ཉིད་ཡིན་པར་བསྙོན་དུ་མེད་པར་བཤད་པ་འདི་ཉིད་ལ་ཁྱོད་ཀྱིས་རྡོ་རྗེ་སེམས་དཔའ་ཞེས་
བྱར་བཤད། ཅེས་པ་འདི་དེ་བཞིན་གཤེགས་པ་ལྔའི་རིགས་བདག་ཏུ་གྱུར་པའི་དེ་བཞིན་གཤེགས་
པ་དྲུག་པ་རྡོ་རྗེ་སེམས་དཔའ་ཉིད་བསྟན་པ་ཡིན་ནོ་ཞེས་སྨྲས་པས་ནི། སམྦྷཊ་རྩ་འགྲེལ་གྱི་རྒྱུས་
ཅི་ཡང་མེད་པ་གསལ་བར་བྱས་ལ། གླེང་གཞིའི་ཚིག་ལྔ་། ཁམས་ལྔ་དང་སྦྱར་ནས་འཆད་པའི་
ཚེ་ན་རྟག་ཏུ་བཞུགས། ཞེས་པའི་ཚིག་ལྔ་པོ་དེ་ཉིད། ཁམས་ལྔ་པོ་ལ་སྦྱར་ནས་འཆད་པའི་གཞུང་།
རྟག་ཏུ་བཞུགས་པར་འདོད་པ་ནི། །སངས་རྒྱས་ཀུན་གྱི་སྡོམ་པ་བདག །ཅེས་པའི་དེ་ཉིད་གླེང་
གཞིའི་ཚིག་ལྔ་དང་ཡེ་ཤེས་ལྔ་སྦྱར་ནས་འཆད་པའི་གཞུང་གི་མགོ་བོ་ལ་མར་སྦྱར་ནས། ཁྱོད་ཀྱིས་
དྲངས་པ་འདིས་སམྦྷཊའི་རྒྱུད་ཀྱི་གཞུང་སྤེལ་བ་ཙམ་ལ་ཡང་མ་སྦྱངས་པ་གསལ་བར་བྱས་ཤིང་།
གོང་དུ་ཇི་སྐད་བརྗོད་ཟིན་པ་ལྟར་གཞུང་འདི་དག་ནི་རིགས་ལྔ་ཡབ་ཡུམ་རྣམས་ལུས་ཀྱི་རྩ་འཁོར་
ལོ་ལྔའི་དབུས་སུ་སྒོམ་པའི་བསྐྱེད་རིམ་མ་བསྟན་པ་ཡིན་ནོ་ཞེས་ཟེར་བ་ནི་གནས་མ་ཡིན་པ་ལ་ལོག་
པར་རྟོག་པ་འཚང་བར་བྱེད་པ་ཡིན་པར་རྒྱུད་འདིའི་རྩ་འགྲེལ་གྱི་རྒྱུས་ཡོད་པ་ཞིག་ཡིན་ན་ནི། མི་
ཤེས་པའི་དོན་ཅི་ཡོད། རྒྱུད་དེ་ཉིད་ཀྱི་བརྟག་པ་དང་པོའི་རབ་བྱེད་བཞི་པའི་ཐོག་མར། སེམས་
ཅན་ཀུན་ལ་མཉམ་པའི་ཕྱིར། གྲུ་གསུམ་རྒྱ་ཆེན་གཟུགས་ཅན་ཉིད། །ཚངས་སོགས་ལྷ་དང་ལྷ་
མིན་བཅས། །དེ་རྣམས་ཀྱི་ནི་གནས་སུ་འགྱུར། །དེ་ཉིད་ཤེས་རབ་ཕ་རོལ་ཕྱིན། །ཀུན་རྫོབ་རྣམ་
པའི་གཟུགས་ཅན་མ། །དེ་ཉིད་ཡུལ་ལས་རྣམ་པར་འདས། །སྲོག་ཆགས་ཀུན་གྱི་སྙིང་ལ་གནས།

si
ཞེས་པའི་འགྲེལ་པ་མན་སྙེར། གཏན་ལ་ཕབ་པར་གྱུར་པ་ནི་ངེས་པ་སྟེ་དོན་རྒྱས་པར་བདེ་བ་ཆེན་
པོའོ༑ ༑ཅི་ལྟར་འདི་ངེས་པའི་དོན་ཡིན་ཞེ་ན། གསུངས་པ་མཉམ་ཉིད་ཕྱིར། ཞེས་པ་སེམས་
ཅན་རྣམས་ཀུན་བདེ་བ་ཆེན་པོ་བྱང་ཆུབ་ཀྱི་སེམས་དང་ལྷན་ཅིག་རོ་གཅིག་པ་ཉིད་ཀྱི་ཕྱིར་དེའི་བདག་
ཉིད་ཀྱི་ཕྱིར། ཞེས་པའི་དོན་ནོ། ཞེས་པ་ནས་སྲོག་ཆགས་ཀུན་གྱི་སྙིང་པོ་སྟེ། སེམས་ལ་དེའི་
བདག་ཉིད་ཀྱིས་གནས་ཤིང་སྲོག་ཆགས་རྣམས་ཀྱང་དེའི་རང་བཞིན་ནོ་འོ་ན་དེ་ཁོ་ན་ཉིད་མ་རྟོགས་
པའི་སྐབས་སུ་བདེ་བ་ཆེན་པོ་ཉམས་སུ་མྱོང་བ་མ་ཡིན་ནམ། ཅི་ལྟར་སེམས་ཅན་གྱི་སེམས་ཀྱི་བདག་
ཉིད་དུ་བརྗོད་ཅེ་ན། བདེ་བ་ཆེན་པོ་ཉམས་སུ་མྱོང་བར་རུང་བ་ཉིད་ཀྱིས་ནི། ཞེས་རྒྱས་པ་དང་
བཅས་པར་གཏན་ལ་འབེབས་པར་འགྱུར་རོ། ཞེས་པའི་བར་གྱིས་ཕ་རོལ་ཏུ་ཕྱིན་པའི་ཐེག་པར་
ཤེས་རབ་ཀྱི་ཕ་རོལ་ཏུ་ཕྱིན་པ་ཉིད་ངེས་པའི་དོན་དུ་གསུངས་པ་ལྟར་བླ་ན་མེད་པའི་རྒྱུད་འདིར་དེར་
མ་ཟད་བདེ་བ་ཆེན་པོ་ཡང་ངེས་པའི་དོན་ཡིན་པ་སོགས་སུ་རྒྱས་པར་བཤད་ཅིང་། འདིར་སྲོག་ཆགས་
ཀུན་གྱི་སྙིང་ལ་གནས། ཞེས་པ་དང་། འདིའི་འགྲེལ་པར་བདེ་བ་ཆེན་པོ་ཉམས་སུ་མྱོང་བར་རུང་
བ་ཉིད་ཀྱིས་སོ། ། ཞེས་འཆད་པར་འགྱུར་བར་གསུངས་པ་ནི་འོག་ཏུ་ཁམས་གསུམ་སེམས་ཅན་
སྐྱེད༑ ༑ཅེས་པ་དང་། དེའི་འགྲེལ་པར་འདོད་པ་དང་། གཟུགས་དང་། གཟུགས་མེད་པའི་
ཁམས་གསུམ་རྣམས་འདི་པའོ། ཞེས་ཁམས་གསུམ་པ་སྟེ། སེམས་ཅན་ཕུང་པོ་ཡང་དེ་བཞིན་ཁོ་
ནར་རྒྱུའི་རྒྱུད་ཀྱི་རྡོ་རྗེ་འཛིན་པའི་རང་བཞིན་ཁོ་ནའོ། ཞེས་གསུངས་པ་དོན་འདྲ་ལ། དེ་ནི་ཁམས་
གསུམ་གྱི་སེམས་ཅན་རྣམས་ཀྱི་སེམས་ཀྱི་ཆོས་ཉིད་རང་བཞིན་རྣམ་དག་གློ་བུར་གྱི་དྲི་མ་འབྲལ་
རུང་དང་བདེ་བ་ཆེན་པོའི་ཡེ་ཤེས་སྐྱེད་རུང་གི་ངོ་བོར་གནས་པ་དེ་ཉིད་ལ་རྒྱུ་རྒྱུད་ཀྱི་རྡོ་རྗེ་འཛིན་པ་
ཞེས་གསུངས་པ་ཡིན་གྱི། ཁམས་གསུམ་གྱི་སེམས་ཅན་ཀུན་གྱི་ཕུང་སོགས་ལྷར་སྒོམ་པའི་ལུས་
དཀྱིལ་གཞུང་འདི་དག་གིས་བསྟན་པར་འདོད་པ་ནི་གཟུགས་མེད་ཁམས་པའི་ལུས་དཀྱིལ་སྨྲ་བ་སྔོན་
མེད་པའི་གཞུང་ལུགས་སོ། །དེ་ལྟར་ངེས་པའི་དོན་དུ་བསྒྲུབས་པའི་བདེ་བ་ཆེན་པོ་དེ་ཉིད། ཐེག་
པ་གཞན་གྱིས་བསྐལ་པ་གྲངས་མེད་དུ་མས་ཐོབ་པར་བྱ་དགོས་པའི་རྫོགས་པའི་སངས་རྒྱས་ཀྱང་

52
རྒྱུད་འདིའི་ལམ་གྱིས་ཚེ་གཅིག་ལ་ཐོབ་པར་ནུས་པའི་མྱུར་ལམ་གྱི་གཙོ་བོ་ཡིན་པར་སྟོན་པ་ནི། མདོར་
བསྡུས་པས་ནི་སངས་རྒྱས་ཉིད། ཅེས་སོགས་དང་། དེ་འདྲ་བའི་བདེ་བ་ཆེན་པོ་དེ་ཡང་རྡོ་རྗེ་དང་
པདྨ་མཉམ་པར་སྦྱར་བའི་འདོད་ཆགས་ལས་སྐྱེ་དགོས་ཀྱང་། སེམས་ཅན་གཞན་ཉོན་མོངས་པ་
གང་གིས་བཅིངས་པའི་ཉོན་མོངས་པ་དེ་ཉིད་ཀྱིས་དག་པར་བྱེད་ཀྱི་ཉོན་མོངས་པས་འཆིང་ནུས་པ་
མ་ཡིན་ནོ་ཞེས། གཏི་མུག་ཆགས་དང་ང་རྒྱལ་དང་། ཞེས་སོགས་ཀྱིས་རྒྱས་པར་སྒྲུབ་སྟེ། དེའི་
མཇུག་ཏུ། དེ་ལྟར་ན་བདེ་བ་ཆེན་པོའི་ཡེ་ཤེས་དེ་ཉིད་ལས་འབྲས་བུའི་གནས་སྐབས་ཀྱི་ལྷའི་རྣམ་
པ་མི་འདྲ་བ་ཐམས་ཅད་སྐྱེ་བ་དང་། འབྲས་བུའི་གནས་སྐབས་ཀྱི་ལྷའི་རྣམ་པ་མི་འདྲ་བ་ཅི་ཙམ་
སྤྲོས་པ། དེ་དག་ཐམས་ཅད་ཀྱང་ངེས་དོན་གྱི་རྡོ་རྗེ་སེམས་དཔའ་བདེ་སྟོང་དབྱེར་མེད་ཀྱི་ཡེ་ཤེས་
མཐར་ཐུག་དེའི་ངོ་བོ་ཡིན་ནོ་ཞེས་སྟོན་པ་ནི། དེ་ལྟར་རིགས་ནི་ལྔ་རྣམས་དང་། ཞེས་པ་ནས།
བླ་མའི་ཞལ་ལས་རྙེད་པར་འགྱུར། ཞེས་པའི་བར་ཁྱོད་ཀྱིས་དྲངས་པ་དེ་རྣམས་ཡིན་ནོ། །དོན་
འདི་ནི་དེ་ཉིད་ཀྱི་འགྲེལ་པ་མན་སྙེར། དེ་ལྟར་ཕུང་པོ་རྣམ་པར་དག་པའི་ངོ་བོ་སངས་རྒྱས་ལྔ་རྣམས་
ཏེ༑ ༑འདི་རྣམས་ཀྱང་སྟོང་པ་ཉིད་ཁོ་ན་ཉིད་དོ། ཅེས་པས་སྟོང་པ་ཉིད་དང་སྙིང་རྗེ་དབྱེར་མེད་
པ་ཉིད་ཀྱིས་ན་དྲུག་པ་རྡོ་རྗེ་སེམས་དཔའི་རང་གི་ངོ་བོ་ཁོ་ནའོ། ཞེས་པ་ནས། རྡོ་རྗེ་འཛིན་པ་འདི་
ཁོ་ན་བདག་ཉིད་ལ་དབྱེ་བར་བྱའོ། ཞེས་པས། དགའ་བ་ལ་སོགས་པའི་དབྱེ་བ་ཐ་དད་པའི་ལྷན་
ཅིག་སྐྱེས་པའི་བདེ་བ་ཆེན་པོའི་ངོ་བོ་ནི་གསལ་བར་བླ་མ་ལས་རྟོགས་པར་བྱ་སྟེ། ཞེས་སོགས་ཀྱི་
བར་གྱིས་གསལ་བར་བཤད་དོ། །དེའི་ཕྱིར་འདི་ལས་རྡོ་རྗེའི་སྙིང་པོ་དང་ཁྲོ་བོ་སྐྱེ་ཞེས་པ་ནི། ཕྱི་
ནང་གི་སྐྱེ་མཆེད་རྣམ་པར་དག་པར་བཤད་པའི་ལྷ་རྣམས་དང་། བཤད་པའི་ལྷ་རྣམས་དང་། དད་
སོགས་རྣམ་པར་དག་པའི་ཁྲོ་བོ་རྣམས་བདེ་བ་ཆེན་པོ་འདི་ལས་སྐྱེ་བ་དང་། བདེ་བ་ཆེན་པོའི་རང་
བཞིན་གྱི་རྡོ་རྗེ་སེམས་དཔའི་ངོ་བོ་ཉིད་དུ་སྟོན་པ་ཡིན་གྱི། ཡན་ལགུ་ལྷར་བསྒོམ་པའི་ལུས་དཀྱིལ་
སྒོམ་ཚུལ་སྟོན་པ་ག་ལ་ཡིན། སྐབས་འདིར་མན་སྙེར། མིག་ནི་གཏི་མུག་རྡོ་རྗེའོ། . ཞེས་པ་ལ་
སོགས་པས། རང་གི་བདག་ཉིད་གྱི་སྐྱེ་མཆེད་རྣམ་པར་དག་པའི་རང་བཞིན་དུ་འཆད་པར་འགྱུར་

བ་རྣམས་དང་། ཞེས་སོགས་དྲངས་ནས་དེ་དག་གིས་ཡན་ལག་གི་ལྷ་བསྐྱེད་པའི་ལུས་དཀྱིལ་བསྟན་
པར་སྨྲས་པ་དང་། གོང་དུ་ལུས་ལ་ལྷ་བསྐྱེད་ཚུལ་ཙམ་དང་། ལུས་དཀྱིལ་སྒོམ་པའི་ཁྱད་པར་
། ལུས་
འབྱེད་པ་ན། སྐྱེ་མཆེད་བྱིན་རླབས་ཀྱི་ལྷ་སྒོམ་པ་རྣམས་ལུས་ལ་ལྷ་བཀོད་པ་ཙམ་ཡིན་གྱི
དཀྱིལ་སྒོམ་ཚུལ་མ་ཡིན་པར་སྨྲས་པས་ཁས་བླངས་འགལ་ལོ། །དེ་བཞིན་དུ་རྡོ་རྗེ་གུར་གྱི་ལེའུ་
བདུན་དང་། སེར་མོ་བ་སྤུ་དེ་བཞིན་ཁམས་། ཞེས་པ་ནས། ས་ཡི་ཁམས་ནི་རྣམ་དག་པ། སྤྱན་
ནི་འཁོར་ལོ་མཛེས་པ་ཉིད། ། རྡོ་རྗེ་བཙུན་མོ་དང་པོ་སྟེ། །པདྨའི་བུ་མོ་ཚ་བ་ཉིད། །སྒྲོལ་མ་རླུང་
ནི་རྣམ་དག་པ། ཞེས་པའི་བར་དྲངས་པས་ནི། ལྷ་ལ་ལུས་ཀྱི་ཁམས་ཀྱི་དགུ་བ་སྤྱར་བ་དེ་ཉིད་
ལུས་དཀྱིལ་སྟོན་པར་སྨྲས་པས། ལུས་ཀྱི་དག་པ་དང་ལུས་དཀྱིལ་སྒོམ་པའི་ཤན་མ་ཕྱེད་པ་གསལ་
བར་བྱས་སོ། །ཡང་ཀྱི་རྡོ་རྗེའི་རྒྱུད་ཀྱི་དོན་གྲུབ་ཆེན་རྣམས་ཀྱིས་ཇི་ལྟར་བཀྲལ་བའི་ཚུལ་འཆད་
པའི་ལུགས་སུ་བྱས་ནས། འདི་ལྟར་བྲིས་ཏེ། དེ་ལྟར་ཀྱི་རྡོ་རྗེའི་རྒྱུད་གསུམ་ལས་ལུས་དཀྱིལ་
སྒོམ་ཚུལ་གསལ་བར་གསུངས་པ་དེ་ས་དྲུག་པ་ལ་གནས་པའི་སེམས་དཔའ་ཆེན་པོ་དཔལ་བི་རཱ་པའི་
ཞབས་ཀྱི་གདམས་ངག་ཏུ། ལུས་ཀྱི་དཀྱིལ་འཁོར་མཐོང་ནས་རྟགས་བརྟན་པ། ཞེས་སོགས་དང་།
ལམ་བསྡུས་པར། དཀྱིལ་འཁོར་ལྔ་ལ་བཏུད་དེ་བསྐྲུན། ཞེས་སོགས་སུ་དོན་བསྡུས་ནས་བསྟན་
མན་ངག་མ་ཉམས་པར་གྲུབ་ཆེན་རྣམས་ཀྱི་སྙན་བརྒྱུད་དུ་གཏན་ལ་ཕབ་པ་ཡིན་ནོ། །མན་
ཅིང་༑ ༑
ངག་འདིའི་ལུགས་འཕགས་ཡུལ་གྱི་གྲུབ་ཆེན་ཕྱི་མ་རྣམས་ཀྱིས་ཇི་ལྟར་བཀྲལ་ན། གྲུབ་པའི་སློབ་
དཔོན་ནག་པོ་པས། ། བདག་ཉིད་ཆེན་པོ་རྒྱལ་བའི་སྐུ། །ཕྱི་རོལ་དེ་བཞིན་ནང་དེ་བཞིན། །དེ་
བཞིན་གསང་བར་ཤེས་པར་བྱ། །རྐང་པ་བསྐྱོད་པ་མདོར་དྲོག་ཤེས། ། ལྟེ་བ་རྟག་ཏུ་ཆུར་བསྟན་
པས༑ ༑སྟོད་དུ་དབྱིབས་ཀྱི་གཞིར་ཤེས་བྱ། །འཁོར་ལོ་བདེ་བ་དེ་བཞིན་གནས། ། བྷ་གུ་ནམ་
མཁའ་ཡིན་པའོ། །བཤང་ལམ་དྲག་གཏུམ་དུར་ཁྲོད་ཆེ། །གསང་གནས་དབྱིབས་ཅན་དེ་བཞིན་
དུ༑ ༑ རྣ་བ་དགོང་དང་གཡེར་ཁོར་བརྗོད། ། ཁ་ནི་ཆོད་ཆིང་འབར་བ་སྣ། །མི་ཟད་དམྱལ་ཚོགས་
མིག་ཏུ་བསྟན། ཤི་ར་ཤིད་ནི་དངོས་པོ་སྟེ། ། མེ་ཏོག་དབང་པོ་འབྲས་བུར་བཅས། །ཀ་བ་གཅིག་

54
དང་སྒོ་དགུར་ལྡན། །བདག་མེད་ཧེ་རུ་ཀ་བདེ་བ། །ཐབས་དང་ཤེས་རབ་ཡེ་ནས་འབེལ། །ཉི་ཟླ་
གཡས་དང་གཡོན་གྱི་སྟེ། །གཉིད་མེད་འབྲེལ་བས་རྟག་ཏུ་ཕྲ། །ཞེས་རྟེན་གཞལ་ཡས་ཁང་ལུས་
དཀྱིལ་དང་། སྐུ་དང་ཕྱག་རྒྱ་ཡུམ་གྱི་ཚོགས། །འབྲས་བུ་སྡེ་བ་སྐད་ཅིག་དགའ། །རང་བཞིན་
ཉིད་དུ་རྟག་པར་གནས། །བཞི་གཉིས་ནས་བརྩམས་དྲུག་ཅུའི་བར། །དེ་སོགས་སྟོང་ཕྲག་བདུན་
ཅུ་གཉིས། །དེ་ལས་རྒྱས་པར་བརྗོད་མི་ལང་། །རང་བཞིན་སྤྲུལ་པ་རྒྱལ་བས་གསུངས། ཞེས་
འབྱུང་བའི་དོན་སྐུ་ནི་རིགས་ལྔ་། ཕྱག་རྒྱ་ནི་ཡུམ་ལྔ་། ཡུམ་གྱི་ཚོགས་ནི་རྩ་འདབ་ལ་གནས་པའི་
ལྷ་མོ་བརྒྱ་ལྔ་བཅུ་རྩ་གཉིས་བསྟན་ལ། དེ་རྣམས་གང་དུ་འགོད་ན། བཞི་གཉིས་ཏེ་སྙིང་ག་ཆོས་
ཀྱི་འཁོར་ལོ་རྩ་འདབ་བརྒྱད་དང་། ལྟེ་བར་རྩ་འདབ་དྲུག་ཅུ་རྩ་བཞི་དང་། དེ་གཉིས་བར་ནས་
མགྲིན་པར་བཅུ་དྲུག ། སྤྱི་བོ་དང་གསང་གནས་སོ་གཉིས་རེ་སྟེ། ཕོ་བྲང་ལྔ་ལ་སྔར་གྱི་ལྷ་རྣམས་
འགོད་པར་བཤད་པ་ཡིན་ནོ། ཞེས་བྲིས་སོ། །དེ་ལ་ལུས་ཀྱི་དཀྱིལ་འཁོར་མཐོང་ནས་རྟགས་བསྟན་
པ་ཞེས་སོགས་ཀྱི་དོན་ཇི་ལྟར་ཡིན་པ་ནི་ཟུར་ཙམ་འོག་ཏུ་འཆདེ་ལ། ནག་པོ་པའི་ལུང་དྲངས་པ་
དེ་ཉིད་ནི་འབྲེལ་མེད་དེ། འདི་ལྟར་ཁྱོད་ཀྱི་ཀྱི་རྡོར་གྱི་དཀྱིལ་འཁོར་ཀ་བ་གཅིག་པ་དང་། སྒོ་དགུ་
པར་ཁས་ལེན་པ་ཨེ་ཡིན། དེ་ལྟ་མ་ཡིན་ན་ཀ་བ་གཅིག་པ་དང་སྒོ་དགུར་ལྡན་ཞེས་པ་ལུས་དཀྱིལ་
གྱི་རྟེན་གཞལ་ཡས་ཁང་ལ་ཇི་ལྟར་སྦྱོར། དེ་བཞིན་དུ་ཤི་ར་ཤིད་ནི་དངོས་པོ་སྟེ། །མེ་ཏོག་དབང་
པོ་འབྲས་བུ་བཅས། ཞེས་པ་དང་། ཉི་ཟླ་གཡས་དང་གཡོན་གྱི་སྟེ། ཞེས་པ་ཡང་ལུས་དཀྱིལ་གྱི་
གང་སྟོན་པ་ཡིན་སྨྲ་དགོས་སོ། །གཞན་ཡང་ལྷ་ག་ནམ་མཁའ་ཡིན་པའོ། ཞེས་པས་ལུས་དཀྱིལ་
གྱི་གང་ཞིག་བསྟན་པར་འདོད། དེས་ན་བརྗོད་བྱའི་དོན་འདི་ཡིན་བཤད་རྒྱུ་མེད་པའི་ལུང་ཕྱོགས་
སུ་གཏན་མི་འགྲོ་བ་འབའ་ཞིག་དྲངས་པས་ཅིར་ཡང་མི་འབྱུང་ངོ༌། །དེ་ལ་ཀ་གཅིག་ཅེས་པ་ནི་ཨ་
ཝ་ད་ཏི་ཡིན་ཞིང་། སྒོ་དགུར་ལྡན་ཞེས་པ་ནི་ལུས་ཀྱི་བུ་ག་དགུ་ཡིན་ལ། ཉི་ཟླ་གཡས་དང་གཡོན་
གྱི་སྟེ། ཞེས་པ་ནི། གཡས་གཡོན་གྱི་རོ་རྐྱང་གཉིས་ཡིན་ཞིང་། རོ་རྐྱང་གཉིས་ཀྱི་ནང་ནས་འོངས་
ཏེ༑ ༑ སྒོ་དགུ་ལ་འབྱུང་འཇུག་བྱེད་པའི་རླུང་རྣམས་ཨ་ཝ་དྷུ་ཏཱིའི་ནང་དུ་ཐིམ་པ་ལས། ལྟེ་བའི་

55
བདག་མེད་མ་གཏུམ་མོ་མའི་མེ་ཨ་ཐུང་དང་། སྤྱི་བོའི་ཧེ་རུ་ཀ་ཧཱུཾ་ཡིག་གཉིས་ཕྲད་པའི་ཐབས་ཤེས་
སྦྱར་བའི་སྟོབས་ཀྱིས་བདེ་སྟོང་གཉིས་སུ་མེད་པའི་ཡེ་ཤེས་རྒྱུད་ལ་འབྲེལ་ཤིང་སྐྱེ་བ་ཉིད་རྟོགས་དཀའ་ ་
བའི་དོན་གྱིས་ན་ཤིན་ཏུ་ཕྲ་བ་ཡིན་ནོ། ཞེས་སྟོན་པ་ནི། བདག་མེད་ཧེ་རུ་ཀ་བདེ་བ། །ཐབས་དང་
ཤེས་རབ་ཡེ་ནས་འབྲེལ། ཞེས་པ་དང་། གཉིས་མེད་འབྲེལ་པ་རྟག་ཏུ་ཕྲ། ཞེས་པའོ། །དེའི་
ཕྱིར་འདི་དག་གིས་ལུས་དཀྱིལ་གྱི་རྟེན་གཞལ་ཡས་ཁང་བསྟན་པར་སྨྲ་བ་ནི་བྱུང་རྒྱལ་དུ་སྨྲ་བའོ།
གཞན་ཡང་སྐུ་དང་ཕྱག་རྒྱ་ཡུམ་གྱི་ཚོགས། །འབྲས་བུ་བདེ་བ་སྐད་ཅིག་དགའ། །རང་བཞིན་
ཉིད་དུ་རྟག་པར་གནས། །བཞི་གཉིས་ནས་བརྩམས་དྲུག་ཅུའི་བར། ཞེས་པའི་དོན་ནི། ངོ་བོ་
ཉིད་ཀྱི་སྐུ་ལ་སོགས་པའི་སྐུ་བཞི་དང་། ཕྱག་རྒྱ་ཆེན་པོ་ལ་སོགས་པའི་ཕྱག་རྒྱ་བཞི་དང་། སྤྱན་
མ་ལ་སོགས་པའི་ཡུམ་བཞི་དང་། བྲལ་བའི་འབྲས་བུ་ལ་སོགས་པའི་འབྲས་བུ་བཞི་དང་། གནས་
བརྟན་པ་ལ་སོགས་པའི་སྡེ་པ་བཞི་དང་། རྣམ་པ་སྣ་ཚོགས་པའི་སྐད་ཅིག་མ་ལ་སོགས་པའི་སྐད་
ཅིག་མ་བཞི་དང་། དགའ་བ་མཆོག་དགའ་ལ་སོགས་པའི་དགའ་བཞི་སྟེ་བཞི་ཚན་དེ་རྣམས་དང་
རྩ་འཁོར་བཞི་སྦྱོར་ཚུལ་བརྟག་གཉིས་དང་སམྦྷཊར་རྒྱས་པར་གསུངས་པ་དེའི་དོན་ཡིན་པ་ལ། དེ་
ལྟར་ཡིན་མིན་ཐེ་ཚོམ་ཙམ་ཡང་མ་སྐྱེས་པར་ཁྱོད་ཀྱིས་ལུས་དཀྱིལ་སྒོམ་པ་ལ་སྦྱོར་ཚུལ་བློ་བཟོའི་
མུན་སྤྲུལ་ཧ་ཅང་ཐལ་བ་འདི་ལྟར་སྨྲས་པས་ནི། ཁྱོད་རང་ཉིད་ཀྱི་མཚན་ཉིད་ཡོངས་སུ་རྫོགས་
པར་བསྟན་པ་ཡིན་ནོ། །ཡང་འདི་སྐད་ཅེས་དེ་བཞིན་དུ་རྡོ་རྗེའི་གླུའི་འགྲེལ་པར། མ་ལ་ཨ་བེ་ཞེས་
བྱ་བ་ནི། དབང་པོའི་དཔའ་མོའི་དབང་ཕྱུག་མ་ཐམས་ཅད་དུ་འདུ་བའི། དཔའ་བོ་ཐམས་ཅད་
ཀྱི་སྒྲས་ནི་རྟག་པ་ལ་སོགས་པའི་འཁོར་ལོ་བསྒྱུར་བ་དྲུག་གོ །དཔའ་མོའི་དབང་ཕྱུག་མ་ཐམས་
ཅད་ཀྱི་སྒྲས་ནི་གཏི་མུག་རྡོ་རྗེ་མ་ལ་སོགས་པ་འཁོར་ལོས་བསྒྱུར་བ་དྲུག་གོ །ཇི་སྲིད་རྡུལ་ཕྲ་རབ་
དང་མཉམ་པ་དཔའ་བོ་དང་དཔའ་མོའི་དབང་ཕྱུག་མ། དེའི་བདག་ཉིད་ལས་སྐྱེས་པ་དཔའ་བོ་དེ་
རྣམས་ཐམས་ཅད་སྒྲུབ་པ་པོ་རང་གི་ལུས་ཀྱི་ནང་དུ་བསྒོམ་མོ་ཞེས་འབྱུང་ལ། དེའི་དོན་འཁོར་
ལོ་བསྒྱུར་བ་དྲུག་ནི། ཕོ་བྲང་ལྔའི་དབུས་ཀྱི་རིགས་ལྔ་དེ་རྣམས་ཀྱི་དབུ་རྒྱན་རྡོ་རྗེ་སེམས་དཔའ་

56
དང་དྲུག་ཡིན་ལ། རྡུལ་ཕྲ་རབ་དང་མཉམ་པ་ནི་རྩ་རྒྱུད་ཕྱི་མར་རི་རབ་དང་མཉམ་པའི་རྡུལ་འབྱོར་
མ་ཞེས་བཤད་པའི་དོན་ལྟར། ལུས་ཀྱི་རྩ་རྣམས་སྤྱན་མ་ལ་སོགས་པའི་ལྷ་མོ་རྣམས་སུ་བསྐྱེད་ཟིན་
པ་ཡིན་ལ། དེ་རྣམས་ཀྱང་སྒྲུབ་པ་པོའི་བི་ཙུ་བཛྲ་དུ་བསྐྱེད་པའི་ལུས་ལ་འགོད་པར་འགྲེལ་པ་དེ་ཉིད་
དུ་བཤད་དོ། ། དེ་བཞིན་དུ་ཡོངས་སུ་རྫོགས་པའི་པཎྜི་ཏ་ངག་དབང་གྲགས་པ་དང་། རྒྱལ་བ་མངའ་
བདག་མེ་ཏྲི་པ་གཉིས་ཀྱི་མན་ངག་བརྒྱུད་པ་ལས་ཀྱང་། མན་ངག་འདི་དང་ཕལ་ཆེར་འདྲ་བའི་ཀྱི་
རྡོ་རྗེའི་ལུས་དཀྱིལ་འབྱུང་བ་དང་། རྗེ་ཞ་མ་ལྕམ་སྲིང་། མཁས་པ་མང་ལམ་པ། བླ་མ་ཀོ་བྲག་
པ་ལ་སོགས་པ་མཁས་པ་དང་། གྲུབ་པ་བརྙེད་པའི་རྣལ་འབྱོར་གྱི་དབང་ཕྱུག་རབ་ཏུ་མང་པོ་རྣམས་
ཀྱིས་ཐོས་བསམ་སྒོམ་གསུམ་གྱིས་གཏན་ལ་ཕབ་ཅིང་། ཡི་གེ་བཀོད་པའི་བསྟན་བཅོས་མང་དུ་མཛད་
པ་ཡིན་ནོ། ཞེས་བྲིས་པ་ནི་སྙིང་པོ་མེད་པའི་གཏམ་ཡིན་ཏེ། དཔའ་བོ་དང་དཔའ་མོའི་དབང་ཕྱུག་
མ་ཐམས་ཅད་སྒྲུབ་པ་པོ་རང་གི་ལུས་ཀྱི་ནང་དུ་སྒོམ། ཞེས་བཤད་པ་ཙམ་གྱིས་ཁྱོད་འདོད་པ་ལྟར་
གྱི་ཀྱི་རྡོ་རྗེའི་ལུས་དཀྱིལ་འགྲུབ་པ་ལ་ཕན་རྒྱུ་ཅི་ཡང་མེད་པའི་ཕྱིར་ཏེ། གཞན་དུ་ན་རྒྱུད་རྒྱ་གཞུང་
གང་ཡིན་ཀྱང་རུང་། ལུས་དཀྱིལ་སྟོན་པའི་ཚིག་ཡིན་ན། ཁྱོད་འདོད་པ་ལྟར་གྱི་ཀྱི་རྡོར་ལུས་
དཀྱིལ་སྟོན་པའི་ཚིག་ཡིན་པས་ཁྱབ་པར་ཐལ་བའི་ཕྱིར་དང་། ལུས་ཀྱི་ནང་དུ་ལྷ་བསྒོམ་པ་ཡིན་
ན་ལུས་དཀྱིལ་བསྒོམ་པ་ཡིན་པས་ཁྱབ་པར་ཐལ་བའི་ཕྱིར་དང་། དེ་ལྟར་ཡིན་ན་ལུས་ལ་ལྷ་བཀོད་
པ་ཙམ་དང་། ལུས་དཀྱིལ་ལ་ཁྱད་པར་ཆེན་པོ་ཡོད་པར་ཁྱོད་རང་གིས་གོང་དུ་སྨྲས་པ་གཞི་ནས་
ཉམས་པར་འགྱུར་བའི་ཕྱིར་རོ། །གཞན་ཡང་རྗེ་བཙུན་ས་སྐྱ་པ་ཆེན་པོ་ལ་སོགས་པའི་རྗེ་བཙུན་
གོང་མ་དེ་དག་གིས་གྲུབ་ཆེན་བི་རྭ་པའི་གསུང་དག་གི་དོན་ཕྱིན་ཅི་མ་ལོག་པར་བཀྲལ་བའི་དོན་འདི་
ལྟར་ཡིན་ཞེས་པ་བསྙོན་དུ་མེད་པ་སྨྲ་རྒྱུ་དགོས་པ་ཡིན་གྱི། རྗེ་བཙུན་ས་སྐྱ་པ་ལ་སོགས་པའི་དགོངས་
པ་ཇི་ལྟ་བ་ཡིན་པར་གྲུབ་ཀྱང་། དེ་ཙམ་ལ་ཡིད་ཆེས་པར་མི་བྱེད་པའི་རྒོལ་བ་ཞིག་ཡིན་ན། དེའི་
ངོར་ཞ་མ་ལྕམ་སྲིང་དང་། བླ་མ་མང་ལམ་པ་ལ་སོགས་པས་ཚུལ་འདི་འདོད་པར་བསྒྲུབ་པས་ཡིད་
ཆེས་སུ་རེ་བ་ནི་བཞད་གད་ཀྱི་གནས་ཡིན་ནོ། །གཞན་ཡང་འདི་སྐད་ཅེས། བྱེ་བྲག་ཏུ་ས་དྲུག་གི་

57
དབང་ཕྱུག་བི་རཱུ་པ་སྲོལ་འཛིན་གྲུབ་ཆེན་དགྲ་ལས་རྣམ་རྒྱལ་གྱིས་གསལ་བར་བཤད་དེ། ཇི་སྐད་
དུ༑ ༑རྣལ་འབྱོར་ཆེས་མཆོག་རང་གི་ལུས། །གྲུབ་པའི་དཀྱིལ་འཁོར་སྐད་ཅིག་བལྟ། ། ལྟེ་བར་
དྲུག་ཅུ་རྩ་བཞིའི་རྩ། །ས་ཡི་རང་བཞིན་སྤྱན་མ་སེར། །ལས་ཀྱི་ཕྱག་རྒྱའོ། །སྙིང་ག་བརྒྱད་ཀྱི་
རྩ་རྣམས་ལས། །རྡོ་རྗེ་བཙུན་མོ་མཱ་མ་ཀཱི། མདོག་སྔོ་གྲི་གུག་ཐོད་པ་འཛིན། །གར་གྱིས་ལེགས་
རོལ་ཆུ་ཡི་ཁམས། །ཆོས་ཀྱི་ཕྱག་རྒྱའོ། །མགྲིན་པའི་འཁོར་ལོ་ལོངས་སྤྱོད་ཆེར། །བཅུ་དྲུག་རྩ་
ལས་གོས་དཀར་མོ། ། མེ་ཁམས་རྣམ་དག་ཁ་དོག་དམར། །ཞལ་གཅིག་ཕྱག་གཉིས་མཛེས་པ་
མ༑ ༑ཕྱག་རྒྱ་ཆེན་པོའོ། །གསང་བར་པདྨ་སུམ་ཅུ་གཉིས། །སྒྲོལ་མ་ལྗང་སྔོ་རླུང་གི་ཁམས།
སྟེང་གི་བདེ་ཆེན་འཁོར་ལོ་ལ། །རྡོ་རྗེ་དབྱིངས་ཀྱི་དབང་ཕྱུག་མ། །སུམ་ཅུ་གཉིས་ལྡན་ཁ་དོག་
ད་ཀར༑ ༑བདེ་ཆེན་ནམ་མཁའ་ཉིད་དུ་བརྗོད། །དམ་ཚིག་གི་ཕྱག་རྒྱའོ། །རྣམ་སྣང་ལ་སོགས་
སངས་རྒྱས་རྣམས། །འཁོར་ལོའི་དབུས་སུ་རོལ་ཅིང་གནས། །ཞལ་སྐུ་མདོག་མཚན་ལ་སོགས་
པ༑ ༑ ཇི་ལྟར་རྒྱུད་ལས་གསུངས་བཞིན་བསྒོམ། །བསམ་གཏན་མ་ལུས་རྣལ་འབྱོར་གང་། །རྒྱལ་
ཆེན་འཁོར་ལོས་བསྒྱུར་བ་ལྔ་། །བདེ་བ་དམ་པའི་ཡུལ་དང་བཅས། །གཡས་བརྐྱང་བ་ཡི་རོལ་
པའི་སྐུའི་འཁོར་ལོའི་མདོག་མཚུངས་ཞལ་གཅིག་པ། །འཁོར་ལོ་པདྨ་རྡོ་རྗེ་དང་། །རིན་ཆེན་
རལ་གྲི་གཡས་ན་སྟེ། །གཡས་མིན་པར་ནི་དྲིལ་བུའོ། །ཀུན་གྱི་དབང་བསྐུར་གནས་སུ་ནི། །རྡོ་
རྗེ་སེམས་དཔའ་ཟླ་བའི་མདོག །ཤེས་རབ་མ་དང་མཉམ་སྦྱར་བ། །རྡོ་རྗེ་དྲིལ་བུ་འཛིན་པ་བསྒོམ།
མིག་དང་རྣ་བ་སྣ་དང་ནི། ། ལྕེ་ལུས་ཡིད་ལ་ས་སྙིང་པོ། །རྡོ་རྗེ་འཛིན་དང་ནམ་མཁའི་སྙིང་། །འཇིག་
རྟེན་དབང་ཕྱུག་སྒྲིབ་སེལ་དང་། །ཀུན་ཏུ་བཟང་རྣམས་རིགས་དྲུག་གི མདོག་དང་མཚན་མ་ཇི་
བཞིན་སྐུ། །ལྔ་པ་སྣ་ཚོགས་རྡོ་རྗེ་སྟེ། །རལ་གྲི་དག་ནི་སྤངས་པའོ། །ལས་ཀྱི་ཕྱག་རྒྱའོ། །དེ་
བཞིན་གཟུགས་སྒྲ་དྲི་དང་རོ། །རེག་དང་ཆོས་ཀྱི་ཁམས་རྣམས་ལ། །གཟུགས་ཀྱི་རྡོ་རྗེ་མ་སོགས་
དྲུག །བདག་པོའི་མདོག་ཅན་ཕྱག་གཉིས་མ། །མེ་ལོང་པི་ཝཾ་དྲི་རོའི་སྣོད། །ན་བཟའ་ཆོས་འབྱུང་
འཛིན་པའོ། །ཆོས་ཀྱི་ཕྱག་རྒྱའོ། །ལག་པ་གཡས་པར་གཤིན་རྗེ་གཤེད། །གཡོན་ལ་ཤེས་རབ་

58
མཐར་བྱེད་དོ། །བཤང་སྒོར་པདྨ་མཐོར་བྱེད་དོ། །བགེགས་མཐར་བྱེད་པ་གསང་གནས་སུའོ། .
དཔུང་གཡས་མི་གཡོ་གཡོན་འདོད་རྒྱལ། །པུས་མོ་གཡས་པར་དབྱུག་སྔོན་ཅན། །གཡོན་པ་ལ་
ནི་སྟོབས་པོ་ཆེ། །གཙུག་ཏོར་ཅན་ནི་སྤྱི་བོ་སྟེ། །རྐང་མཐིལ་དག་ལ་གནོད་མཛེས་སོ། །ཀུན་
ཀྱང་ཁ་དོག་ནག་པོ་སྟེ། །གཉིས་དང་གསུམ་པ་དཀར་དམར་པོ། ། ཐོ་བ་བེ་ཅོན་པད་བཟང་པོ། །རྡོ་
རྗེ་རལ་གྲི་ལྕགས་ཀྱུ་དང་། །དབྱུག་པ་རྩེ་གསུམ་ཆོས་འཁོར་ལོ། །གཏུན་ཤིང་རྣམས་ནི་གཡས་
ན་སྟེ། །གཡོན་ཀུན་སྡིགས་མཛུབ་མཛད་པའོ། །ཕྱག་རྒྱ་ཆེན་པོའོ། ། ཁྲོ་བོ་རྣམས་ལ་འཁྱུད་པའི་
ཡུམ༑ ༑བདེ་བའི་རང་བཞིན་ཁྲོ་མོ་བཅུ། རང་གི་ཡབ་དང་འདྲ་བ་སྟེ། །ལྷ་མོའི་ཆ་ལུགས་
འཛིན་པ་ལ། །དམ་ཚིག་གི་ཕྱག་རྒྱའོ། །ཐམས་ཅད་རྩ་ལས་སྐྱེས་པའི་དངོས། །སྐུ་གསུངས་
ཐུགས་ཀྱི་འཁོར་ལོ་མཆོག །མཁས་པས་རང་གི་ལུས་ཉིད་ལ། །དངོས་གྲུབ་ཕྱིར་ནི་འབད་པས་
སྒོམས༔ གཞན་ཡང་རྡོ་རྗེའི་ས་གཞི་སྟེ། །རྐང་མཐིལ་གཉིས་ཡིན་རྩི་བ་རུས་རྣམས། །རྡོ་རྗེའི་
རྭ་བ་རྒྱས་པ་སྟེ། །ཀུན་གཡོག་རྡོ་རྗེའི་རྭ་བའོ། ། མེ་ནི་སེན་མོ་ཉི་ཤུ་དང་། །ཇི་ལྟར་སྣ་ཚོགས་རྡོ་
རྗེ་ནི། ། མ་ལུས་སྐྱེད་ཅིང་སྤྲོ་བྱེད་པ། ། སྤྱི་བོར་གནས་པའང་དེ་བཞིན་ནོ། །ལས་ཀྱི་ཕྱག་རྒྱའོ།
གཏུམ་དྲག་བཤང་གི་དབྱིབས་ཅན་ཏེ། །གསང་བའི་ཚད་ཚིང་ཁ་རུའོ། །འབར་བ་ཞེས་བྱའི་དུར་
ཁྲོད་ནི། ། སྣ་ཡི་བུ་ག་གཉིས་ན་གནས། །ཉལ་སོགས་དེ་བཞིན་མི་བཟད་པ། །མིག་གཉིས་ལ་ནི་
གནས་པའི། །ཧ་ཧར་དགོད་དང་གཡེར་ཁ་ཅན། །རྣ་བ་གཉིས་ན་གནས་པའོ། །ཆོས་ཀྱི་ཕྱག་
རྒྱའོ། །རྐང་པའི་ལུས་ནི་རླུང་ཆེན་པོ། །སུམ་མདོ་མེ་སྟེ་ལྟོ་བ་ཆུ། །བྲང་ནི་ས་རུ་ཤེས་བྱ་སྟེ།
སྒལ་ཚིགས་རི་རབ་ཏུ་བརྗོད་དོ། །ཕྱག་རྒྱ་ཆེན་པོའོ། །ལུས་ཀུན་མཉམ་པ་གྲུ་བཞི་པ། །རྩ་ཡི་བུ་
ག་སྒོ་བཞི་ཡིན། ། ཀ་བ་བརྒྱད་པོ་རྐང་རྣམས་དག །མིག་ནི་རྩིག་པ་ལྔ་རྣམས་སོ། །རྣ་བ་རྟ་བབས་
སྣ་ཕ་གུ། ། ལྕེ་ནི་མཆོད་པ་མཆུ་སྣམ་བུ། ། སོ་ནི་དྲ་བ་ལ་སོགས་རྒྱན། །མ་ལུས་ས་རུ་བསམ་པའོ།
དམ་ཚིག་གི་ཕྱག་རྒྱའོ། །རྟེན་དང་བརྟེན་པའི་ལུས་དཀྱིལ་ཐམས་ཅད་ཕྱག་རྒྱ་བཞིར་བསྡུས་ནས་
གསལ་བར་གསུངས་པའི་ཕྱིར་རོ། ཞེས་སྨྲས་སོ། །འདི་ལ་བཤད་པར་བྱ་སྟེ། ཕྱག་རྒྱ་བཞི་པ་

59
ཞེས་བྱ་བའི་གཞུང་ཁྱོད་ཀྱིས་ཇི་སྐད་སྨྲས་པ་འདི་ལྟ་བུ་གྲུབ་ཆེན་ཛི་ཏ་རི་པས་མཛད་པ་རྩོད་མེད་ཅིག་
ཡོད་ན་ནི་མཁས་པ་སྔ་ཕྱི་གང་ཡང་རུང་བ་ཅིག་ཙམ་ལ་ཡང་གྲགས་པར་རིགས་པ་ལ། མཁས་པ་
སྔ་ཕྱི་སུ་ལ་ཡང་མ་གྲབ]ས་ཤིང་། རྒྱ་བོད་ཀྱི་མཁས་པ་གང་གིས་ཀྱང་ཁུངས་སུ་དྲངས་པ་ཚིག་གཅིག་
ཀྱང་མེད་ལ། དེའི་ཕྱིར་བསྟན་འབྱུང་གསར་རྙིང་གང་གི་ནང་ན་ཡང་འདི་ལྟ་བུ་མེད་དོ། །དེ་བས་
ན་འདི་ལྟ་བུ་དྲངས་ཀྱང་ཁོ་བོ་ཅག་ལ་ཁུངས་སུ་མི་འགྱུར་ལ། གཞུང་དེ་ལྟ་བུ་སུ་ཞིག་གིས་བྱས་
ཀྱང་རུང་ཁྱེད་འདོད་པ་ལྟར་གྱི་ལུས་དཀྱིལ་འགྲུབ་པ་ལ་ཕན་པ་ལྟ་ཞོག ། གནོད་པར་འགྱུར་བ་ཡིན་
ནོ༑ ༑ ཇི་ལྟར་ཞེ་ན། གསུང་ངག་རིན་པོ་ཆེའི་གདམས་ངག་གི་ལུགས་ཀྱིས་ལུས་དབྱིབས་ཀྱི་དཀྱིལ་
འཁོར་སྒོམ་པའི་ཚེ་ན། རྩའི་དཀྱིལ་འཁོར་ཕོ་བྲང་ལྔའི་ལྷ་བརྒྱ་ལྔ་བཅུ་རྩ་བདུན་དང་། ཞར་ལ་
དྲན་པར་བྱ་བ་སྐྱེ་མཆེད་ཀྱི་ལྷ་བཅུ་གཉིས། །ཡན་ལག་ལ་ཁྲོ་བོ་བཅུ་སྟེ་བརྒྱ་དང་བདུན་ཅུ་རྩ་དགུར་
བཞེད་ཅིང་། ཁྱེད་ཀྱང་ལུགས་དེ་ཉིད་སྨྲ་བར་རློམ་པ་མིན་ནམ་ཅི། དེ་ལྟར་ན་ཕོ་བྲང་ལྔའི་རྩ་འཁོར་
གྱི་དབུས་སུ། དེ་བཞིན་གཤེགས་པ་ལྔ་ཡུམ་དང་བཅས་པ་ས་བོན་ལྔ་ལས་བསྐྱེད་ནས༔ རྩ་འདབ་
སོ་སོ་ལ་འཁོར་གྱི་ལྷ་མོ་འཁོར་ལོ་རང་རང་གི་རྩ་འདབ་ཀྱི་གྲངས་དང་མཉམ་པར་སྐྱེད་པར་རྗེ་བཙུན་
ས་སྐྱ་པ་ཆེན་པོ་ལ་སོགས་པ་རྣམས་ཀྱིས་གསུངས་པ་ལྟར་འདོད་དགོས་པ་ལ། ཕྱག་རྒྱ་བཞི་པ་ཞེས་
བརྗོད་པའི་གཞུང་འདི་ནི། སྙིང་གར་བརྒྱུད་ཀྱི་རྩ་རྣམས་ལས། །རྡོ་རྗེ་བཙུན་མོ་མཱ་མ་ཀཱི། ཞེས་
སོགས་ཀྱིས་སྙིང་གའི་འཁོར་ལོ་རྩ་འདབ་བརྒྱད་པ་ཡོངས་སུ་གྱུར་པ་ལས། མཱ་མ་ཀཱི་བསྐྱེད་པ་སོགས་
སུ་བསྟན་འདུག་པ་འདི་ལུགས་དེ་དང་ཇི་ལྟར་མི་འགལ་བར་འདུག་པ་སོམས་ཤིག ། གཞན་ཡང་
རྩ་བའི་དཀྱིལ་འཁོར་གྱི་ལྷ་བརྒྱ་ལྔ་བཅུ་རྩ་གཉིས་བསྐྱེད་པ་སྟོན་པའི་ཚིག་ཟུར་ཙམ་ཡང་གཞུང་འདི་
ན་མི་སྣང་ཞིང་། ཞར་ལ་དྲན་པར་བྱ་བའི་སྐྱེ་མཆེད་ཀྱི་ལྷ་དང་། ཡན་ལག་གི་ཁྲོ་བོ་རྣམས་བཤད་
པ་ཙམ་དུ་འདུག་པས། འདིས་ཁྱོད་འདོད་པའི་ལུས་དཀྱིལ་ཡོངས་སུ་རྫོགས་པ་གསལ་བར་བསྟན་
པ་ཇི་ལྟར་འགྲུབ། གཞན་ཡང་རྗེ་བཙུན་ས་སྐྱ་པ་ཆེན་པོ་རང་ཉིད་ཀྱིས་ལུས་དབྱིབས་ཀྱི་དཀྱིལ་འཁོར་
སྒོམ་ཚུལ་མཛད་པ་ལས། ཡན་ལག་གི་ཧཱུྃ་བཅུའི་ཁྲོ་བ་ཡང་དྲན་པར་བྱའོ། ཞེས་པ་ཙམ་ལས་མ་

6t
གསུངས་ཀྱང༌། བླ་མ་འཕགས་པ་ལ་སོགས་པ་རྗེས་འཇུག་གི་གཙོ་བོ་རྣམས་ཀྱིས་པདྨ་མཐར་བྱེད་
ཁ་ལ་འགོད་པར་བཤད་ཅིང་། ཁྱོད་ཀྱིས་དྲངས་པའི་གཞུང་འདིར། བཤང་སྒོར་པདྨ་མཐར་ .
བྱེད་དེ། ཞེས་བཤད་པས་ཁ་དང་བཤང་ལམ་ཇི་ལྟར་མི་འགལ་བ་སོམས་ཤིག །གཞན་ཡང་པདྨ་
མཐར་བྱེད་བཤང་སྒོར་འགོད་པ་མི་རྒྱུད་ཚད་ལྡན་གྱི་གཞུང་གང་དང་ཡང་མི་མཐུན་ཞིང་། དུ་
མ་ཞིག་དང་འགལ་བའི་ཕྱིར། རྒྱུ་མཚན་དེས་ཀྱང་འདི་ཛཱི་ཏུ་རི་པས་མཛད་པ་མ་ཡིན་པར་ངེས་
སོ༑ ༑གཞན་ཡང་ཁྱོད་ཀྱིས་གོང་དུ། དྲིལ་བུ་པའི་གཞུང་དྲངས་ནས་འབྱུང་བཞིའི་རླུང་སྒོ་བཞིར་
བསྐྱེད་པ་དང་། བདེ་མཆོག་དང་ཀྱི་རྡོར་གྱི་ལུས་རྟེན་གྱི་དཀྱིལ་འཁོར་དུ་བསྐྱེད་ཚུལ་ཐུན་མོང་བ་
ཡིན་པར་ཁས་བླངས་ཤིང་། ཁྱོད་ཀྱིས་དྲངས་པའི་ཕྱག་རྒྱ་བཞི་ཞེས་པའི་གཞུང་འདིར་ནི། རྩའི་
བུ་ག་སྒོ་བཞི་ཡིན། ཞེས་བཤད་པ་ཡང་འགལ་བ་ཡིན་ནོ། །ཁྱོད་ཀྱིས་གཞུང་འདི་དང་གསུང་ངག་
རིན་པོ་ཆེའི་གདམས་ངག་གཉིས་གཅིག་ཏུ་འདོད་པ་ལ་དོགས་སྤོང་བྱས་པའི་སྐབས་སུ། གཞུང་
འདིར་མིག་སོགས་ལ་སེམས་དཔའི་དྲུག་འགོད་པར་བཤད་ཅིང་། གདམས་ངག་ཏུ་མིག་སོགས་
ལ་གཏི་མུག་རྡོ་རྗེ་སོགས་འགོད་པར་བཤད་པའི་དོགས་པ་བསྡུས་ནས། དེའི་ལན་དུ་རྡོ་རྗེ་གུར་ལས།
ཡིད་ལ་ཀུན་ཏུ་བཟང་པོ་ཡིས། །དེ་ཉིད་མཁའ་འགྲོ་བདག་མེད་མ། །འདི་རྣམས་ཀྱིས་ནི་ཐམས་
ཅད་སྦྱངས། ཞེས་ཀུན་བཟང་དང་བདག་མེད་མ་གཅིག་པར་བཤད་པའི་རིགས་པས་གཞན་རྣམས་
ལུགས་གཉིས་གང་བཀོད་ཀྱང་འགལ་བ་མེད་དོ། ཞེས་སྨྲས་པ་ནི། རྒྱུད་དོན་གཏན་ནས་མ་གོ་
བའི་གཟུ་ལུམས་ཡིན་ཏེ། འདི་ལྟར། གཏི་མུག་རྡོ་རྗེ་རབ་སྦྱོར་བས། །མིག་གི་རྣམ་པར་ཤེས་པ་
སྦྱང་༑ ༑ཞེས་པ་ནས་ ཡིད་ལ་ཀུན་ཏུ་བཟང་པོ་ཡིས། ཞེས་པའི་བར་གྱིས་ཆོས་ཅན་ནང་གི་སྐྱེ་
མཆེད་དྲུག་སེམས་དཔའ་དྲུག་གིས་སྦྱོང་བར་བཤད་ནས། དེ་རྣམས་ཀྱི་ཆོས་ཉིད་གློ་བུར་དྲི་བཅས་
ཀྱི་དེ་བཞིན་ཉིད་དེ་བདག་མེད་མ་སྒོམ་པས་སྦྱོང་བར་སྟོན་པ་ནི། དེ་ཉིད་མཁའ་འགྲོ་བདག་མེད་
མ༑ ༑ཞེས་པ་ཡིན་པས། དེ་ཉིད་ཅེས་པ་དེ་བཞིན་ཉིད་ལ་ཟེར་བ་ཡིན་གྱི། ཀུན་བཟང་དེ་ཉིད་
ཅེས་སྦྲེལ་རྒྱུ་ག་ལ་ཡིན། བདག་མེད་མ་ནི་གཤེགས་མ་ཡིན་ཞིང་། ཀུན་བཟང་ནི་སེམས་དཔའ་ ་

， 61
ཡིན་ལ། དེའི་ཕྱིར་དེ་གཉིས་གཅིག་ཡིན་པར་འདོད་པ་ཁྱོད་ནི་ཕྱུགས་ལས་ཀྱང་ཕྱུགས་སོ། །ཡང་
ཁྱོད་ཀྱིས་གཞུང་དུ་ཁྲོ་བོ་བཅུ་ལ་རང་འདྲའི་ཡུམ་ཡོད་པར་བཤད་ལ། གདམས་ངག་ཏུ་ཡུམ་མ་
བཤད་པས་འགལ་ལོ་སྙམ་ན། མི་འགལ་ཏེ། རྒྱུན་གྱི་ཉམས་ལེན་ལ་དམིགས་པ་ཉུང་བ་དང་། ཁྲོ་
བོ་བཙུའི་ཀྱི་རྡོར་གྱི་གཞུང་ཕལ་ཆེ་བ་ནས་ཡུམ་དངོས་སུ་གསལ་བར་མ་བཤད་པ་དེ་དང་མཐུན་པར་
བྱས་པ་ལ། ཡུམ་དང་བཅས་པ་སྒོམ་ནུས་ན། རྗེ་བཙུན་རིན་པོ་ཆེ་རྡོ་རྗེ་འཆང་གཉིས་པས། ཁྲོ་
བོས་ཡུམ་དང་བཅས་པར་གུར་རྒྱན་དུ་གསུངས་པས་འགལ་བ་མེད་དོ། ཞེས་བྲིས་སོ། །འདིས་
ནི་གཤིན་རྗེའི་གཤེད་ནག་པོ་ཞལ་གཅིག་ཕྱག་གཉིས་པ་ལ་རང་འདྲའི་ཡུལ་རོ་ལངས་མ་ནག་མོ་ཞལ་
གཅིག་ཕྱག་གཉིས་མ་གསལ་བར་སྨྲས་པ་ཡིན་པས། རོ་ལངས་མ་ནག་མོ་ཞལ་གཅིག་ཕྱག་གཉིས་
མ་མི་སྲིད་དོ། ཞེས་བླུན་པོའི་ཚིག་གི་དབུས་སུ་ཅ་ཅོའི་སྒྲ་བསྒྲགས་པ་ཐམས་ཅད། རང་གི་ཚིག་
གིས་ཉམས་པར་བྱས་པ་ཡིན་ནོ། །གཞན་ཡང་ཁྱོད་ཀྱིས་འདི་སྐད་ཅེས། འོན་ཀྱང་བཤད་པའི་
རྒྱུད་རྡོ་རྗེ་འཕྲེང་བར་ལེའུ་དྲུག་ཙམ་མཐུན་པར་ཡུལ་ཉི་ཤུ་རྩ་བཞི་དང་། ནང་གི་གནས་ཉི་ཤུ་རྩ་
བཞིར་སྦྱར་བ་བདེ་མཆོག་གི་ལུས་དཀྱིལ་དུ་ཡང་བཤད་ལ། ལེའུ་དྲུག་ཅུ་རྩ་གསུམ་པར་ཡང་གསང་
བ་འདུས་པ་ཉིད་ཀྱི་ལུས་དཀྱིལ་གསལ་བར་བཤད་དོ། །ལེའུ་བཅུ་བདུན་པར་ཀྱི་རྡོ་རྗེའི་ལུས་དཀྱིལ་
འདི་ཆ་འདྲ་བར་གསུངས་པ་སྟེ། ཇི་སྐད་དུ། འཁོར་ལོའི་གྲངས་ཀྱི་དབྱེ་བ་ཡིས། །དེ་བཞིན་
རྨད་དུ་བྱུང་བའི་མཆོག །འཁོར་ལོ་དྲུག་པ་རྟེན་བཅུ་དྲུག །ལས་ལ་ལྷ་ཡི་གཞལ་ཡས་ཁང་། །རྣལ་
་ འབྱོར་ཇི་བཞིན་གནས་ཇི་བཞིན། ཞེས་ལུས་གཞལ་ཡས་ཁང་དུ་སྐྱེད་ཚུལ་མདོ་ཙམ་དང་། རླུང་
གི་འཁོར་ལོ་གནས་པའི་རྩ། །འདབ་དྲུག་རླུང་གི་མཁའ་ལ་སྤྱོད། །འདབ་གསུམ་མེ་ཡི་འཁོར་
ལོར་བཤད། རྩ་གསུམ་ནས་ནི་རིམ་གྱིས་འཆར། །དེ་བཞིན་ལོངས་སྤྱོད་འཁོར་ལོ་ཡང་། །རྩ་
ནི་བཅུ་དྲུག་ཡང་དག་བརྗོད། །ཆོས་ཀྱི་འཁོར་ལོར་གནས་པའི་རྩ། །བརྒྱད་ནི་ཀུན་ལ་ཁྱབ་པའོ།
དེ་བཞིན་སྤྲུལ་པའི་འཁོར་ལོར་ཡང་། །དྲུག་ཅུ་རྩ་བཞི་འཆར་བར་བཤད། །བདེ་བ་ཆེན་པོའི་འཁོར་
ལོ་ཆེར། །རྩ་ནི་སུམ་ཅུ་རྩ་གཉིས་སུ། །དེ་ལྟར་མདོར་བསྡུས་རིམ་པ་ཡང་། །བརྒྱ་དང་སུམ་

62
ཅུའི་གཅིག་ལྷག་པ། །རྩ་རྣམས་སུ་ནི་ཡང་དག་བཤད། ཅེས་གསང་གནས་རླུང་འཁོར་ལ་འདབ་
མ་དྲུག །སུམ་མདོ་མེ་འཁོར་ལ་གསུམ། ལྟེ་བ་སྤྲུལ་འཁོར་ལ་རེ་བཞི། སྙིང་གར་ཆོས་འཁོར་
ལ་བརྒྱད། །མགྲིན་པ་ལོངས་སྤྱོད་འཁོར་ལོ་ལ་བཅུ་དྲུག ། སྤྱི་བོ་བདེ་ཆེན་འཁོར་ལོ་ལ་སོ་གཉིས་
རྣམས་རྩའི་མིང་དང་བཅས་པ་བཤད་ནས། ཕུང་པོ་ལྔའི་བདག་ཉིད་ལུས། །མཁའ་འགྲོ་ལྔར་ནི་
རབ་ཏུ་གྲགས། །དེ་ཉིད་འབྱུང་བ་ལྔ་ཡིས་ནི། །ཡེ་ཤེས་ལྔ་ནི་རྣམ་པར་གནས། །དེ་ཕྱིར་འབད་
པ་ཐམས་ཅད་ཀྱིས། ། རྩ་ཡི་འཁོར་ལོ་ཤེས་པར་བྱ། །ཇི་ལྟར་ཆུ་ཡི་དབུས་ཀྱི་ཤིང༌། །མྱུར་དུ་
ཡང་ནི་འཕེལ་ནས་འགྲོ། །དེ་ལས་འབྲས་བུ་སོགས་ལྡན་པ། །སྟེར་བ་འདི་ལ་ཐེ་ཚོམ་མེད། །དེ་
བཞིན་ཕུང་པོའི་ཤིང་ཞེས་བྱ། །རྩ་ཡི་ཆུ་ཡིས་འཕེལ་ནས་ནི། །འཕེལ་བས་ཡང་དག་འབྲས་བུ་
ནི༑ ༑ཐམས་ཅད་མཁྱེན་པ་ཉིད་སྟེར་བྱེད། །ལྷ་ཡི་རྣམ་པའི་ངོ་བོ་ཡིས། །རྩ་རྣམས་རང་བཞིན་
བསྒོམ་པར་བྱ། ཞེས་སོ། །དེ་ལ་ཚིག་རྐང་དང་པོ་གཉིས་ཀྱི་དོན་འཁོར་ལོ་ལྔའི་དབུས་སུ་མཁའ་
འགྲོ་ལྔ་བསྒོམ་པ་དང༌། ཚིག་རྐང་ཕྱི་མ་གཉིས་ཀྱིས་རྩ་འདབ་རྣམས་ལ་ལྷ་མོ་བརྒྱད་དང་སུམ་ཅུ་
སོ་གཅིག་འགོད་པ་བསྟན་ཏེ། རྒྱས་པར་སློབ་དཔོན་ཨ་ལང་ཀ་ལ་ཤའི་འགྲེལ་པར་བཤད་དོ། ཞེས་
བཞད་གད་ཀྱི་སླད་དུ་ཆེད་ཀྱིས་བཀོད་དོ། །དེ་ལ་བཤད་རྒྱུད་རྡོ་རྗེ་འཕྲེང་བར་གསང་འདུས་སོགས་
ཀྱི་ལུས་དཀྱིལ་བཤད་པས་ཁྱོད་ཀྱི་ཀྱི་རྡོར་གྱི་ལུས་དཀྱིལ་དེ་ལྟ་བུ་འགྲུབ་པ་ལ་ཕན་པ་ཅི་ཡང་མེད་
ཅིང་༑ ༑རླུང་གི་འཁོར་ལོ་གནས་པའི་རྩ། །འདབ་དྲུག་རུང་གི་མཁའ་ལ་སྤྱོད། །འདབ་གསུམ་
མེ་ཡི་འཁོར་ལོ་བཤད། །རྩ་གསུམ་ནས་ནི་རིམ་གྱིས་འཆར། །ཞེས་པ་ནི། ཁྱོད་རང་ཉིད་ཀྱིས་
དྲངས་པའི་རྩ་གསུམ་ནས་ནི་ཡང་དག་བཤད། ཅེས་པ་དེ་ནས་ཚིག་རྐང་པ་དྲུག་སོང་བ་ན། སྨིན་
མའི་དབུས་ན་རླུང་འཁོར་ལོ། ཞེས་རླུང་གི་འཁོར་ལོ་འདབ་མ་དྲུག་པ་དེ་ཉིད་སྨིན་མའི་དབུས་སུ་
གནས་པར་དངོས་སུ་བཤད་ཅིང༌། དེ་ནས་བློ་ཀ་གཅིག་སོང་བ་ན། རྩ་གསུམ་གྲུ་གསུམ་མེ་དཀྱིལ་
འཁོར༑ ༑མགྲིན་པའི་འོག་ཏུ་བཤད་པ་ཡིན། ཞེས་མེ་འཁོར་གྲུ་གསུམ་རྩ་འདབ་གསུམ་པ་དེ་ཉིད་
མགྲིན་པའི་འོག་ཙམ་ན་གནས་པར་དངོས་སུ་བཤད་པ་ལ། ཁྱོད་ཀྱིས་རླུང་འཁོར་འདབ་མ་དྲུག་

63
པ་གསང་གནས་ན་དང༌། མེ་འཁོར་འདབ་མ་གསུམ་པ་སུམ་མདོར་གནས་པ་རྒྱུད་འདི་ཉིད་ཀྱིས་
བསྟན་པར་སྨྲས་པ་འདིས། རྒྱུད་ཀྱི་ཡིག་འཕྲེང་ཁ་ཡར་ཞིག་མཐར་ཆགས་སུ་ཀློག་པའི་བྱ་བ་ཙམ་
ཡང་མ་བྱས་བཞིན་དུ། སྤྱི་རྟོལ་འབའ་ཞིག་གིས་ངོ་ཚ་བོར་བའི་སྨྲ་བ་ལྷུར་ལེན་པ་གསལ་བར་བྱས་
ལ༑ ༑ ཨ་ལང་ཀ་ཀ་ལ་ཤའི་འགྲེལ་པར་ནི། མགྲིན་པ་ལོངས་སྤྱོད་ཀྱི་འཁོར་ལོའི་འོག་གི་མེ་འཁོར་
ལ་རྩ་དབུ་མ་ལ་བརྟེན་པའི་མདུད་པ་གསུམ་དང་། ནུ་མ་གཡས་གཡོན་གྱི་རྩ་གཉིས་དང་། རྩ་འདབ་
གསུམ་སྟེ་བརྒྱད་ཡོད་པ་དང༌། སྨིན་མཚམས་ཀྱི་རླུང་གི་འཁོར་ལོ་ལ་འདབ་མ་དྲུག་དང༌། སྨིན་
མ་གཡས་གཡོན་གྱི་རྩ་གཉིས་ཏེ་བརྒྱད་ཡོད་ཅིང་། དེ་དག་ལ་བཏང་བཟུང་ལ་སོགས་པ་རླུང་བརྒྱ་
རྩ་བརྒྱད་ཀྱི་ནང་ནས་བརྒྱད་པོ་དེ་ཉིད་རྒྱུ་བར་དངོས་སུ་བཤད་པས། རྩ་འཁོར་དེ་གཉིས་གསང་
གནས་དང་སུམ་མདོར་ཡོད་པ་སོགས་ཨ་ལང་ཀ་ལ་ཤའི་འགྲེལ་པར་བཤད་དོ། ཞེས་ཟེར་བ་ནི་
ཧ་ཅང་ཐལ་བའི་རྫུན་ཆེན་པོས་མངོན་སུམ་ལ་བསྙོན་པར་བྱེད་པའོ། ། ཕུང་པོ་ལྔ་ཡི་བདག་ཉིད་ལུས།
མཁའ་འགྲོ་ལྔར་ནི་རབ་ཏུ་གྲགས། ཞེས་པ་ནི། སྒྲུབ་པ་པོའི་ལུས་ཀྱི་ཕུང་པོ་ལྔ་ལ་མཁའ་འགྲོ་ལྔ་
དང་༑ ༑ དེ་བཞིན་གཤེགས་པ་ལྔའི་ཐ་སྙད་བྱས་པར་སྟོན་པ་ཡིན་གྱི། རྩ་འཁོར་ལྔའི་དབུས་སུ་
རིགས་ལྔ་སྒོམ་པའི་ལུས་དཀྱིལ་སྟོན་པ་ག་ལ་ཡིན། ལྷ་མོའི་རྣམ་པའི་ངོ་བོ་ཡིས། །རྩ་རྣམས་རང་
བཞིན་བསྒོམ་པར་བྱ། ཞེས་པ་ཡང་ཕུང་པོ་ལྔའི་ཤིང་ལྗོན་པ་འདི་ཉིད་ཀྱི་རྩ་སྟོང་ཕྲག་བདུན་ཅུ་རྩ་
གཉིས་པོ་ཐམས་ཅད་གཏུམ་མོའི་མེས་ཞུ་བའི་བྱང་ཆུབ་ཀྱི་སེམས་ཀྱི་ཆུ་རྒྱུན་གྱིས་འཕེལ་ཞིང་ཁྱད་
པར་བྱས་པ་ལས། བདེ་བ་ཆེན་པོའི་ཡེ་ཤེས་གོང་ནས་གོང་དུ་འཕེལ་ཞིང་དེ་ལ་བརྟེན་ནས་ཐམས་
ཅད་མཁྱེན་པའི་འབྲས་བུ་སྟེར་བར་བྱེད་པ་ཡིན་ནོ། ཞེས་དེ་བཞིན་ཕུན་པོའི་ཤིང་ཞེས་བྱ། ཞེས་
སོགས་ཀྱིས་བསྟན་ནས། དེ་ལྟར་རྩ་རྣམས་དང༌། ཀུན་དེ་ལྟ་བུའི་བྱང་ཆུབ་ཀྱི་སེམས་ཕྲད་པ་ལས།
བདེ་བ་ཆེན་པོ་སྟེར་བའི་ལྷ་མོའི་བྱ་བ་བྱེད་པའི་རྒྱུ་མཚན་གྱིས། རྩ་རྣམས་ལྷ་མོའི་རང་བཞིན། ཞེས་
གསུངས་པ་ཡིན་གྱི་རྩ་རྣམས་ལྷ་མོའི་སྐུའི་རྣམ་པར་སྒོམ་པ་སྟོན་པ་ག་ལ་ཡིན། གལ་ཏེ་ཡིན་དུ་ཆུག་
ཀྱང་འཁོར་གྱི་ལྷ་བརྒྱ་དང་ལྔ་བཅུ་རྩ་གཉིས་སྒོམ་པའི་ལུས་དཀྱིལ་བསྟན་པའི་ཤེས་བྱེད་དུ། བརྒྱ་

64
དང་སུམ་ཅུ་རྩ་གཅིག་སྒོམ་པར་བཤད་པ་དྲངས་པ་ལས་བཞད་གད་དུ་འོས་པ་གང་ཞིག་ཡོད། རིགས་
པ་མི་ཤེས་པའི་བླུན་པོ་རྣམས་ལ་ནི་རྣམ་འགྱུར་འདི་ལྟ་བུ་འོས་པ་ཁོ་ནའོ། །ལུས་ཀྱི་གཞལ་ཡས་
ཁང་ཡང་། །དེ་ཉིད་ཀྱི་ནི་ནང་བཞུགས་པ། །དེ་བཞིན་གཤེགས་དང་ལྷ་མོ་དང་། །གཟུགས་ལ་
སོགས་དང་སངས་རྒྱས་སྲས། ། ཁྲོ་བོ་བཅུ་ཞེས་བྱ་བ་ནི། །དེ་ཉིད་མཆོག་ནི་ཡང་དག་བཞུགས།
ཞེས་པ་ཚིག་རྐང་དྲུག་པོ་འདིས་ལུས་གཞལ་ཡས་ཁང་དུ་བསྐྱོད་པའི་རྗེས་སུ་བརྟེན་པ་ལྷ་བསྐྱེད་པ་
ལ་དེ་བཞིན་གཤེགས་པ་ལྔ་དང་། སྤྱན་མ་སོགས་ལྷ་མོ་བཞི་དང་། གཟུགས་རྡོ་རྗེ་མ་སོགས་ལྔ་
དང་༑ ༑རྒྱལ་བའི་སྲས་པོ་བརྒྱད་དང༌། ཁྲོ་བོ་བཅུ་སྟེ། ལྷ་སུམ་ཅུ་སོ་གཉིས་པོ་བསྒོམ་པའི་ལུས་
དཀྱིལ་སྟོན་པ་ཡིན་པ་ལ། དེ་ཉིད་ཀྱིས་ཁྱེད་འདོད་པ་ལྟར་གྱི་ཀྱི་རྡོར་གྱི་ལུས་དཀྱིལ་དང་ཆ་འདྲ་
བའི་ལུས་དཀྱིལ་བསྟན་པར་སྨྲ་བ་ནི། ཕྱོགས་ཐམས་ཅད་རྣམ་པར་བསླད་པའི་གཏམ་མོ། །དེ་
ལྟར་ཕྱིན་ཅི་ལོག་གི་སྨྲ་བ་དི་ཐམས་ཅད་རྡོལ་གཏམ་འབའ་ཞིག་ལས་མ་འདས་པའི་ཚུལ་མདོ་ཙམ་
ཞིག་རྫོགས་པར་བཤད་ཟིན་ནས། །ད་ནི་འདི་བརྗོད་པར་བྱ་སྟེ། ཁྱོད་ཀྱིས་ཀྱི་རྡོ་རྗེའི་ལུས་ཀྱི་དཀྱིལ་
འཁོར་ལ་རྩོད་པ་སྤང་བའི་ཕྱིར་དུ་རྒྱ་ཆེར་སྨྲས་པ་དེ་ཐམས་ཅད་ནི་ཅུང་ཟད་ཕྱོགས་སུ་འགྲོར་རུང་
བ་ཚིག་གཅིག་ཀྱང་མ་དམིགས་པའི་ཕྱིར་ཆུ་ཤིང་གི་སྡོང་པོ་བཞིན་དུ་བརྗོད་བྱའི་དོན་གྱི་སྙིང་པོས་
སྟོང་ཚིག་གི་ཡལ་འདབ་རྒྱས་པས་རྨོངས་པའི་བྱ་ཚོགས་མགུ་བར་བྱེད་པ་ཙམ་ཞིག་ཏུ་ཟད་དོ། །དེ་
ལྟ་མོད་ཀྱི་རྗེ་བཙུན་ས་སྐྱ་པ་ཆེན་པོ་ལ་སོགས་པ་རྗེ་བཙུན་གོང་མ་གང་གི་གསུང་རབ་ནའང་འདི་ཉིད་
རྒྱུད་ཀྱི་ཚིག་གང་དང་ཡང་སྦྱར་བ་མེད་ཅིང་། ཁྱད་པར་དུ་ཡང་ཛེ་ཏ་རི་པས་མཛད་པའི་ཕྱག་རྒྱ་
བཞི་པ་ཞེས་བྱ་བའི་ཁུངས་དྲངས་པ་ཟུར་ཙམ་ཡང་མེད་པས་དེ་དང་གསུང་ངག་རིན་པོ་ཆེའི་གདམས་
ངག་གཉིས་གཞུང་དང་གདམས་ངག་ཅེས་བསྒྲིགས་ནས་འཆད་པར་འདོད་པ་ནི་རང་འདོད་ཀྱི་གཟུ་
ལུམས་འབའ་ཞིག་ཡིན་ལ། ས་སྐྱ་པའི་རྗེ་བཙུན་གོང་མ་དག་གི་བཞེད་པ་ནི་གྲུབ་ཆེན་བི་རཱ་པའི་གསུང་
ངག་རྡོ་རྗེའི་ཚིག་རྐང་ཙམ་བསྟན་པ་དེ་ཉིད་ཞལ་ནས་ཞལ་དུ་བརྒྱུད་པའི་བླ་མ་དམ་པའི་གདམས་ངག་
གིས་གསལ་བར་མཛད་པའི་མན་ངག་ཁྱད་པར་ཅན་དུ་བཞེད་པ་ཡིན་གྱི། རྩ་འཁོར་སོ་སོའི་ཐ་སྙད་

6s
དང་༑ ༑ཕུང་པོ་ལྔ་གཤེགས་པ་ལྔ་དང་། ཁམས་བཞི་གཤེགས་མ་བཞི་ཞེས་སོགས་ཀྱི་ཐ་སྙད་གར་
ཡོད་པའི་ཕ་རྒྱུད་མ་རྒྱུད་ཐམས་ཅད་ཀྱིས་ཀྱི་རྡོ་རྗེའི་ལུས་དཀྱིལ་འདི་ཉིད་བསྟན་པ་མི་བཞེད་དོ། ། དེ་
བས་ན་འདི་ཉིད་ཚུལ་བཞིན་དུ་སྒྲུབ་པར་འདོད་ན་ནི། འདི་ཉིད་གྲུབ་ཆེན་བི་རཱ་པའི་གསུང་ངག་གི་
དོན་དུ་སོང་ཚུལ་ཕྱིན་ཅི་མ་ལོག་པར་འཆད་ཤེས་པ་ཅིག་དགོས་པ་ཡིན་ལ། དེ་ལྟར་འཆད་ཤེས་
པ་དང་། རྒྱུད་སྡེ་རྩོད་མེད་གཞན་དང་འགལ་བའི་དོགས་པ་ལེགས་པར་དཔྱོད་ཤེས་པ་ཞིག་འབྱུང་
ན་རྒྱུ་མཚན་གཞན་ཚོལ་བའི་ངལ་བས་ཅི་ཞིག་བྱ། གྲུབ་ཆེན་བི་རྭ་པའི་གསུང་གི་དོན་དུ་སོང་བར་
གྲུབ་ཀྱང་། དེ་ཉིད་མི་འཐད་དོ་ཞེས་ཤེས་ལྡན་སུ་ཞིག་སྨྲ་བར་བྱེད། དེ་ལྟར་ན་ཁྱོད་འདོད་པའི་
ལུས་དཀྱིལ་སྒོམ་ཚུལ་དེ་ཉིད་གྲུབ་ཆེན་བི་རྭ་པའི་གསུང་ངག་གི་དགོངས་པར་སོང་ཚུལ་ལེགས་པོ་
ཞིག་འཆད་ན་རང་ལ་འཆད་རྒྱུ་ཅི་འདུག་སོར་མོ་ནང་དུ་ཁུག་ལ་སོམས་ཤིག །དེ་བཞིན་དུ་རྒྱུད་
སྡེ་གཞན་དང་མི་མཐུན་པའི་དོགས་པ་གཅོད་པར་འདོད་ན། རྟོགས་ལྡན་ལ་སྐྱེ་བའི་དོགས་པ་བློ་
ལ་ཤར་ནས་དེ་ལ་ལ་ལན་ཕྱིན་ཅི་མ་ལོག་པར་འདེབས་ཤེས་པ་ཅིག་དགོས་པ་ཡིན། དེ་འདྲ་བའི་
རིགས་ཨེ་ཡིན་པར་འདུག་སྙམ་དུ་ཁ་ནང་དུ་ཕྱོགས་ལ་སོམས་ཤིག །རྟོགས་ལྡན་ལ་འཆར་བའི་
དྭགས་པ་ཇི་ལྟ་བུ་ཞེ་ན། སྦྱར་མ་རིན་འབྱུང་གི་ཡུམ་དུ་བྱས་པ་ནི། རིགས་ལྔ་ཡབ་ཡུམ་གྱི་རྣམ་
གཞག་སྟོན་པའི་རྒྱུད་སྡེ་ཐམས་ཅད་དང་མི་མཐུན་ནོ་སྙམ་དུ་དོགས་པ་ལྟ་བུའོ། །གཞན་ཡང་དྭགས་
པ་དཔྱད་དགོས་པ་མང་དུ་ཡོད་མོད་ཀྱི་རེ་ཞིག་མ་བྲིས་སོ། །འདིར་སྨྲས་པ། རྣམ་དཔྱོད་བློ་གྲོས་
ཡལ་གའི་ཁྱོན་ཡངས་ཤིང༌། །ལེགས་བཤད་མེ་ཏོག་དཀར་པོའི་དྲི་བསུང་གིས། །སྐལ་བཟང་
ཡིད་ཀྱི་གདུང་བ་ཀུན་སེལ་བ། ། སྔོན་མེད་ཡོངས་འདུའི་དབང་པོ་འདི་ན་འཁྲུངས། །ཡོངས་སུ་
རྫོགས་པའི་བདེ་གཤེགས་བསྟན་པའི་ཁུར། །གང་གི་དཔུང་པའི་ཀ་བས་ཡོངས་བཟུང་བ། །སྤོབས་
པའི་སྟོབས་རྫོགས་ཁོ་བོ་དང་ཚུངས་པའི། ། སྨྲ་མཁས་ས་ཆེན་འདི་ན་གཞན་ཡོད་མིན། །གསུང་
རབ་མ་ལུས་བལྟ་བའི་མིག་སྟོང་ལྡན། །གང་གི་ལག་ཉལ་རིག་པའི་རྡོ་རྗེ་ཡིས། །རྒོལ་ངན་ལྷ་མིན་
ཀུན་གྱི་ཀླད་འགེམས་དེར། །དམུས་ལོད་གླེན་པ་དབྱུག་པས་གཡུལ་འགྱེད་དོ། །ཉིན་བྱེད་བྱེ་བ་

ལས་རྒྱལ་རིགས་པའི་འོད། །ཕྱོགས་ཀུན་འགེངས་པའི་གཟི་བརྗིད་མ་བཟོད་པར། །ཐུབ་པའི་
བསྟན་ལ་ཐན་སྐྱེལ་འབྱུང་པོའི་བྱི། །ལྟས་ངན་སྲིན་བྱ་ལྟ་བུར་ཅ་ཅོར་སྒྲོག །མི་གཙང་ཚོགས་
ཀྱིས་ལུས་བྱུགས་སྤྲེའུ་གང་། ། དྲི་ངན་ཉེས་པ་གཞན་ལ་བགོ་བྱེད་ཅིང༌། །རིགས་པའི་སྦར་ཁྱིམ་
མི་བཟད་སེངྒེ་ལ། །རང་ཉམས་སླད་དུ་ཅོ་འདྲི་ཅི་ཡང་རྩོམ། །སྡང་བས་རབ་བསྐྱོད་ཕྲ་དོག་ལྕེ་
གཉིས་ཀྱིས། །རྣམ་རྒྱས་བརྫུན་གྱི་དུག་ནི་རབ་སྤྲོ་ཞིང་། །དགེ་བའི་སྲོག་འཕྲོག་བློ་ཉམས་གདུག་
པའི་སྦྲུལ། །མུན་པའི་ཁུང་པོར་ལྷུར་འཇུག་ཨེ་མ་མཚར། །གཞུང་ལུགས་དོན་ལ་འཐད་དང་མི་
འཐད་ཅེས། །རྣམ་པར་དཔྱོད་པ་མཁས་པའི་ཚུལ་མཐོང་ནས། །བླུན་རྨོངས་རང་གི་ངང་ཚུལ་
མི་ལྟ་བར། །དགག་སྒྲུབ་སྨྱོན་པའི་ཟློས་གར་ཅི་ཡང་བྱེད། །ཚིག་བཞིའི་དོན་ཡང་རྟོགས་པའི་ནུས་
མེད་པར། །འབྲེལ་མེད་ཚིག་གི་དཔུང་ཚོགས་འཚོལ་བའི་ཕྱིར། །ལུས་སེམས་ཡོངས་སུ་གདུང་
བའི་དཀའ་ཐུབ་ཀྱིས། །རང་གི་མིག་ལ་བརྩེ་བ་མ་དོར་ཞིག།དེང་སང་ཐུབ་པའི་བསྟན་པ་ནི། ། སྣུམ་
ཟད་མར་མེད་ལྟར་གྱུར་པ། ། ཅུང་ཟད་ཙམ་གྱི་ལྷག་མ་ལ། །བརྟེན་པའི་གནས་སྐབས་ཐོབ་འདི་
ཡང་༑ ༑བདུད་རིགས་འབྱུང་པོས་ཡིད་བསྒྱུར་ཅིང་། །འཇིག་རྟེན་ཕ་རོལ་ཡོངས་བཏང་བས།
བཤེས་གཉེན་གཟུགས་ཅན་དུ་མ་ཡིས། །ཕྱོགས་མཚམས་ཀུན་ནས་རྣམ་པར་དཀྲུགས། ། མ་སྤྱད་
སྐྱེ་བོའི་ཚོགས་ནང་དུ། །རྫུན་གྱི་འཕྲེང་རིང་བརྒྱུས་པ་ཡིས། །རྨོངས་པ་ངོ་མཚར་བསྐྱེད་པའི་
གཏམ༑ ༑བླུང་པོའི་ཡིད་ལ་འབབ་འགྱུར་ཅིང་། །མདོ་རྒྱུད་གཞུང་ལ་ལེགས་སྦྱངས་པ། །གཟུར་
གནས་མཁས་པའི་སྐྱེ་བོ་ནི། །ལེགས་ཉེས་འབྱེད་པའི་མཐུ་ལྡན་པའི། ། བློ་གྲོས་གསལ་ལྡན་ཆེས་
དཀོན་མོད། །དེ་ལྟ་ན་ཡང་བདག་གིས་ནི། །གསུང་རབ་ལོག་པར་སྒྲུབ་བྱེད་པ། ། མ་བཟོད་བསྟན་
ལ་གུས་པའི་བློས། །གནད་ལ་རེག་པའི་གཏམ་འདི་བསྙད། ། ཀྱི་རྡོ་རྗེའི་ལུས་ཀྱི་དཀྱིལ་འཁོར་ལ་
རྩོད་པ་སྤོང་བའི་ཟོལ་གྱིས། །རྒྱུད་སྡེ་དུ་མའི་དོན་ལོག་པ་འབའ་ཞིག་ཏུ་སྨྲ་བའི་ཕྱིན་ཅི་ལོག་གི་གཏམ་
གྱི་སྦྱོར་བ་ལ་ཞུགས་པའི་སྨྲ་བ་ངན་པ་རྣམ་པར་འཐག་པའི་བསྟན་བཅོས་གནམ་ལྕགས་འཁོར་ལོ་
ཞེས་བྱ་བ་འདི་ནི། རྒྱལ་བའི་གསུང་རབ་མ་ལུས་པའི་དོན་དྲི་མ་མེད་པའི་རིགས་པས་རྣམ་པར་

འབྱེད་པ་ལ་མཁས་པའི་མདུན་སར་འཇིགས་པ་མེད་པ་ཁྱུ་མཆོག་རླབས་པོ་ཆེའི་གནས་ཐོབ་པ། སྡེ་
སྣོད་གསུམ་དང་རྒྱུད་སྡེ་བཞིའི་དགོངས་དོན་ཕྱི་ཅི་མ་ལོགས་པར་མཐོང་བའི་བློ་གྲོས་ཀྱི་མིག་ཅན།
ཤཱཀྱའི་བཙུན་པ་དགེ་ལེགས་དཔལ་བཟང་པོས། གྲུབ་པའི་གནས་མཆོག་འབྲོག་རི་བོ་ཆེ་དགའ་ལྡན་
རྣམ་པར་རྒྱལ་བའི་གླིང་དུ་སྦྱར་བའོ། ། ཨོཾ་ཡེ་དྷརྨ་ཧེ་ཏུ་པྲ་བྷ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་ཝ་ད་ཏ། ཏེ་
ཥཱ་ཉྩ་ཡོ་ཎི་རོ་དྷ་ཨེ་ཝཾ་བཱ་དཱི་མ་ཧཱ་ཤྲ་མ་ཎ་སྭཱ་ཧཱ། ། ཨོཾ་སུ་པྲ་ཏི་ཥྛ་བཛཡེ་སྭཱ་ཧཱ། སྭ་སྟི། ཕན་བདེའི་
འབྱུང་གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ།
སྤྱོད་ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ། །སརྦ་
མངྒ་ལཾ།། །།
1:| ཀྱི ང 1:|:༧། p 1:|: 2: ༡:༡

68
༄༅། །སྟག་ཚང་ལོ་ཙཱ་བ་སྒྲ་པ་ཤེས་རབ་རིན་ཆེན་པའི་རྩོད་ལན་ལུང་རིགས་སེངྒེའི་
ང་རོའི་མཛད་པ་པོ་པཎ་ཆེན་ཐམས་ཅད་མཁྱེན་པ་བློ་བཟང་ཆོས་རྒྱན་གྱི་
ཐུན་མོང་བའི་རྣམ་ཐར་མདོར་བསྡུས་བཞུགས་སོ ། །
༄༅། །པཎ་ཆེན་བློ་བཟང་ཆོས་རྒྱན་ནི་གཙང་རོང་མཚམས་ལྷན་དྲུག་རུས་ནི་སྦའི་རིགས་ཡབ་དཔོན་ཚང་ཀུན་དགའ་
དཔལ་འབྱོར། ཡུམ་མཚོ་ལྕམ་གཉིས་ཀྱི་སྲས་སུ་རབ་བྱུང་བཅུ་པའི་མེ་ཡོས་སྤྱི་ལོ་（༡༥༦༧) ལོ་ལ་འཁྲུངས། དགུང་
ལོ་ལྔ་ནས་ཀློག་བསླབ་པ་དང་འཛིན་སྐྱོར་སོགས་གནང་། དགུང་ལོ་བཅུ་གསུམ་ཐོག་དབེན་དགོན་གྱི་ཆོས་གྲར་བཞུགས།
གཞུང་ཆེན་བཀའ་པོད་ལྔར་གསན་སྦྱོང་མཛད། མཁས་གྲུབ་སངས་རྒྱས་ཡེ་ཤེས་ཀྱི་དྲུང་དུ་རབ་བྱུང་སྡོམ་པ་བཞེས།
མཚན་བློ་བཟང་ཆོས་རྒྱུན་དུ་གསོལ། དགུང་ལོ་བཅུ་བཞི་ལ་སློབ་གཉེར་ཆེད་བཀྲས་ལྷུན་དུ་ཕེབས། དགུང་ལོ་ཉེར་གཉིས་
ཐོག་པཎ་ཆེན་དམ་ཆོས་ཡར་འཕེལ་གྱི་མདུན་ནས་བསྙེན་རྫོགས་ཀྱི་སྡོམ་པ་བཞེས། དགུང་ལོ་ཉེར་བདུན་ལ་ཆོས་གྲྭ་
གངས་ཅན་ཆོས་འཕེལ་གྱི་ཁྲིར་བཞུགས། དགུང་ལོ་སུམ་ཅུའི་སྐབས་བཀྲས་ལྷུན་དགོན་གྱི་ཁྲིར་ཕེབས་ནས་དགོན་དེར་
ལོ་ལྟར་ཆོས་འཕྲུལ་སྨོན་ལམ་ཆེན་མོ་ཚུགས་རྒྱུའི་སྲོལ་གཏོད། སྔགས་གྲྭའི་གཙུག་ལག་ཁང་རྟེན་དང་བརྟེན་པར་བཅས་
པ་བཞེངས། དགུང་ལོ་སོ་བཞི་ལ་འབྲས་སྤུངས་སུ་བྱོན་ནས་རྒྱལ་བ་ཡོན་ཏན་རྒྱ་མཚོར་བསྙེན་རྫོགས་ཀྱི་སྡོམ་པ་གནང་།
དགུང་ལོ་བཞི་བཅུ་ལོར་བཀྲས་ལྷུན་རྒྱུད་པ་གྲ་ཚང་གསར་འཛུགས་མཛད། དགུང་ལོ་ཞེ་གཅིག་ཐོག་རྒྱལ་དབང་ལྔ་པ་
བློ་བཟང་རྒྱ་མཚོའི་གཙུག་ཕུད་བཞེས། དགུང་ལོ་ཞེ་བརྒྱད་ལ་ཕེབས་སྐབས་སེ་འབྲས་གཉིས་ཀྱི་སེང་ཁྲིར་འཁོད་ནས་
ལྷ་ས་སྨོན་ལམ་གྱི་གྲལ་དབུ་ཡུན་རིང་མཛད དགུང་ལོ་ང་བརྒྱད་ལོ་སོག་དམག་དཔུང་ཆེན་བྱང་རྒྱབ་ཏུ་འབྱོར་བས་
རིན་སྤུངས་ཆོས་རྒྱལ་ནས་རྗེ་ཉིད་ཆིངས་རྒྱག་པར་འགྲོ་དགོས་བཀའ་ནན་ཕེབས་པ་ལྟར་རོང་པོ་འདམ་གྱི་བར་ཕེབས་ནས་
དམག་འཐབ་སྤོང་བའི་འབད་པ་ཞུས། དེའི་སྐབས་སོག་དམག་གློ་བུར་དུ་རྒྱུགས་ནས་མི་བརྒྱ་ཕྲག་བསད་པ་གསན་ནས་
སྐུ་མཚམས་ཧར་འདོན་གནང་སྟེ་དན་འབག་བར་ཕེབས་ནས་སོག་པོའི་དཔོན་པོ་ལྷ་བཙུན་ལ་རྒྱུ་དངོས་ཕངས་མེད་ཀྱི་གསོལ་
རས་ཐོག་ཞུ་ནན་གནང་ནས་དམག་མི་འབུམ་དུ་ཉེ་བར་སྲོག་ལས་སྐྱབས། དགུང་ལོ་དོན་གཉིས་ལོ་གོ་ཤྲི་བསྟན་འཛིན་
ཆོས་རྒྱལ་གྱིས་བོད་དུ་འབྱོར་ནས་དེའི་ཕྱི་ལོ་གཙང་པ་རྒྱལ་པོ་ཕམ་པར་བྱས། དགུང་ལོ་དོན་ལྔ་ལོར་དབེན་དགོན་གཙུག་
ལག་ཁང་ཀ་ཆེན་ཉི་ཤུ་རྩ་ལྔའི་རྒྱ་ཁྱོན་གསར་བཞེངས་ཟླ་བ་བདུན་ནང་ལེགས་པར་གྲུབ། ཁོང་གིས་བཀྲས་ལྷུན་དགེ་འདུན་
རེར་ལོ་རེ་ནས་འབྲུ་ཁལ་བརྒྱད་རེའི་ཕོགས་ཐོབ་སྩལ། དུས་འཁོར་དང་གཞན་ཡང་རིས་མེད་ཀྱི་དགོན་སྡེ་ཁག་དང་།
མདོ་སྔགས་ཀྱི་ཆོས་ཀྱི་འཁོར་ལོ་བསྐོར་ནས་མཐར་དགུང་ལོ་གོ་དྲུག་ཆུ་སྟག་སྤྱི་ལོ་ ༡༦༦༣ ལ་སྐུ་གཤེགས།

༄༅། ། སྟག་ཚང་ལོ་ཙཱ་བ་སྒྲ་པ་ཤེས་རབ་རིན་ཆེན་པའི་རྩོད་ལན་ལུང་རིགས་སེང་
གེའི་ང་རོ་ཞེས་བྱ་བ་བཞུགས་སོ།།
༄༅། །ན་ནོ་གུ་རུ་མཉྩ་གྷོ་ཥཱ་ཡ། ཅི་ཡང་འཆར་བའི་རྟེན་ཅིང་འབྲེལ་འབྱུང་དང་། །ཇི་
སྙེད་སྤྲོས་ཀུན་ཉེ་བར་ཞི་བའི་དབྱིངས། །དབྱེར་མེད་སེངྒེའི་སྒྲ་ཡིས་ལེགས་འདོམས་པ། ། ཟླ་
མེད་སྟོན་པ་དེ་ལ་བདག་ཅག་དང་། ། ཀླུ་སྒྲུབ་སྨྲ་བའི་ཉི་མ་འཕགས་པ་ལྷ། །དཔའ་བོ་སངས་རྒྱས་
བསྐྱངས་དང་ཟླ་བའི་ཞབས། །མར་མེ་མཛད་དཔལ་རྒྱལ་བ་ཙོང་ཁ་པ། །སྲས་དང་བཅས་པའི་
ཞབས་ལ་སྙིང་ནས་འདུད། །སངས་རྒྱས་ཀུན་གྱི་ཡེ་ཤེས་གཅིག་བསྡུས་ནས། །བདག་བློ་རྨོངས་
པའི་མུན་པ་སེལ་མཛད་པ། །འགྲན་བྲལ་དགེ་བའི་བཤེས་གཉེན་ལས་ལྷག་བཅུའི། །ཞབས་པད་
སྤྱི་བོའི་རྒྱན་དུ་གུས་བསྟེན་ནས། །ལུང་རིགས་རྡོ་རྗེའི་མེ་ཆར་འབུམ་ཕྲག་གིས། །མ་རྟོགས་ལོག་
རྟོག་མི་གཙང་ལྗན་ལྗིན་ལས། །བྱུང་བ་ཐར་པའི་སྲོག་འཕྲོག་དུག་ཚེར་གྱིས། །དཀྲིགས་པའི་ནགས་
ཚོལ་མཐའ་དག་གཞོམ་པར་བྱ། ། དེ་ཡང་། ཆོས་རྗེ་སྒྲ་པ་ཤེས་རབ་རིན་ཆེན་པས། སྐུ་ཚེའི་
མཇུག་ཏུ་ནི། རྗེ་བཙུན་ཙོང་ཁ་པ་ཆེན་པོ་ལ་མི་ཕྱེད་པའི་དད་པ་ཐོབ་འདུག་ཀྱང་། བར་སྐབས་
སུ༑ ༑འཇིག་རྟེན་མཐུན་འཇུག་གྱ་གྱུའི་སྦྱོར་བ་དང་། མ་རྟོགས་ལོག་རྟོག་གིས་ཀུན་ནས་བསླངས་
ཏེ༑ ༑ རྗེ་བླ་མ་ལ་འགལ་བའི་ཁུར་ཆེན་བཅོ་བརྒྱད་ཅེས་རྩོད་ཡིག་བྲིས་འདུག་པ་རྣམས༔ རིགས་
པའི་དབང་ཕྱུག་གིས། །ལྟར་སྣང་བཅས་སོགས་བཀོད་པ་དང་། །ལན་ནི་འབྲེལ་མེད་བཞད་གད་
དེ༑ ༑ཞེས་གསུངས་པ་བཞིན་དུ་གནས་པས། རྗེ་ཐམས་ཅད་མཁྱེན་པའི་རྗེས་འཇུག་ལུང་རིགས་
སྨྲ་བ་ཁྲི་ཕྲག་རྣམས་ཀྱིས། བརྙས་ཐབས་ཀྱིས་ལན་མ་མཛད་པ་ལྟར། ལན་བྱ་བར་འོས་པའི་དཀའ་
གནས་སུ་མི་འདུག་ཀྱང་། འགལ་བའི་ཁུར་ཡོད་ཅེས་པའི་ཚིག་བསྐམ་ལ་བརྟེན་ནས། རྨོངས་
པའི་སྐྱེ་བོ་མང་པོ་ལོག་རྟོག་དང་དོན་མ་ཡིན་པའི་ཐེ་ཚོམ་གྱི་ཞགས་པས་ངན་སོང་གི་གཡང་དུ་འདྲེན་
པ་རྣམས་ལ་བརྩེ་བ་དང་། རྗེ་ཐམས་ཅད་མཁྱེན་པའི་རིང་ལུགས་ལས་གཞན་དུ་གྱུར་པའི་རྒོལ་
བ་རྣམས་ཀྱིས་ཀྱང་། འདིའི་བརྗོད་དོན་ལ་སྙིང་པོར་བཟུང་བའི་ཅལ་སྒྲོག་འབའ་ཞིག་བྱེད་པར་

70
འདུག་པས། སངས་རྒྱས་གཉིས་པ་ཀླུ་སྒྲུབ་ཡབ་སྲས་ཀྱི་ལུང་རིགས་དྲི་མ་མེད་པ་དཔང་དུ་བཞག་
སྟེ༑ ༑ལན་ཅུང་ཟད་གདབ་པ་ལ་ཞུགས་སོ། །དེ་ཡང་། རྩོད་ཡིག་ལས། གང་དག་དཔལ་ལྡན་ཟླ་
བའི་རྗེས་འབྲངས་ནས། །མ་དག་འཁྲུལ་པའི་སྣང་བ་ཚད་གྲུབ་ཏུ། །རིགས་པ་དུ་མས་དཔྱད་ནས་
ཁས་ལེན་པ། །འདི་ལ་འགལ་བའི་ཁུར་ཆེན་འདི་ལྟར་ཡོད། ཅེས་པ་དང་། དེའི་འགྲེལ་པར་
ཡང་༑ ༑གཞན་ཡང་དཔལ་ལྡན་ཟླ་བའི་ལུགས་སུ་བྱས་ནས། ཀུན་རྫོབ་བདེན་པ་དཔྱོད་བྱེད་ཀྱི་
ཚད་མ་སངས་རྒྱས་ཀྱི་ཇི་སྙེད་པ་མཁྱེན་པའི་ཡེ་ཤེས་ལ་བྱེད་པ་འདི། འགལ་འདུ་ཀུན་གྱི་རྩ་བ་ཡིན་
ཏེ༑ ༑ཞེས་འགལ་བ་བཅོ་བརྒྱད་ཙམ་ཡོད་པའི་རྩ་བ་འདི་ཡིན་ཟེར་བ་དང་། རྒོལ་བ་གཞན་འགའ་
ཞིག་གིས་སུན་འབྱིན་ལྟར་སྣང་སྨྲ་བའི་གཞི་ཡང་། རྗེ་ཐམས་ཅད་མཁྱེན་པས། གཟུགས་ནས་
རྣམས་མཁྱེན་གྱི་བར་རམ། བདེན་པ་གཉིས་ཀྱི་རྣམ་གཞག་ཚད་མས་གྲུབ་པར་ཞལ་གྱིས་བཞེས་
པའི་སེངྒེའི་ང་རོ་མ་བཟོད་པའི་ལྟག་ཆོད་དུ་འདུག་པས། ཐོག་མར་འདིའི་ལན་སྙིང་པོར་དྲིལ་ནས་
བརྗོད་པར་བྱ་བས། རིགས་པ་སྨྲ་བ་གཟུ་བོར་གནས་པ་རྣམས་དཔང་དུ་བཞུགས་ཤིག །འཕགས་
མཆོག་ཀླུ་སྒྲུབ་ཟླ་བའི་རྗེས་འབྲངས་ནས། །གཞི་ཡི་བདེན་གཉིས་ལམ་མཆོག་ཐབས་ཤེས་ཟུང་།
འབྲས་བུའི་སྐུ་གཉིས་མེད་ཅེས་ཁས་ལེན་པ། །འདི་ལ་འགལ་བའི་ཁུར་ཆེན་བརྒྱ་ཕྲག་འབབ། །ཚུལ་
ཇི་ལྟ་བུ་ཞེ་ན། རྩ་བ་ཤེས་རབ་ལས། སངས་རྒྱས་རྣམས་ཀྱིས་ཆོས་བསྟན་པ། །བདེན་པ་གཉིས་
ལ་ཡང་དག་བརྟེན། །འཇིག་རྟེན་ཀུན་རྫོབ་བདེན་པ་དང་། །དམ་པའི་དོན་གྱི་བདེན་པའོ། །ཞེས་
སངས་རྒྱས་རྣམས་ཀྱིས། བདེན་པ་གཉིས་ལས་བརྩམས་ཏེ། གདུལ་བྱ་ལ་ཆོས་བསྟན་པར་གསུངས་
པ་མི་འཐད་པར་ཐལ། གཞི་བདེན་པ་གཉིས་པོ་ཚད་མས་མ་གྲུབ་པའི་ཕྱིར། རྟགས་དེ་ཐལ། ཀུན་
རྫོབ་བདེན་པ་ཚད་མས་མ་གྲུབ་པའི་ཕྱིར། འཁོར་གསུམ། གཞན་ཡང་། རྩ་ཤེ་ལས། གང་དག་
བདེན་པ་དེ་གཉིས་ཀྱི། །རྣམ་དབྱེ་རྣམ་པར་མི་ཤེས་པ། །དེ་དག་སངས་རྒྱས་བསྟན་པ་ནི། །ཟབ་
མོའི་དེ་ཉིད་རྣམ་མི་ཤེས། ཅེས་བདེན་པ་གཉིས་ཀྱི་རྣམ་པར་ཤེས་པ་དེ་དག་གིས། སངས་རྒྱས་
ཀྱི་བསྟན་པའི་སྙིང་པོ་ཟབ་མོའི་དེ་ཁོ་ན་ཉིད་མི་ཤེས་པར་གསུངས་པ་དེ་མི་འཐད་པར་ཐལ། །བདེན་

པ་གཉིས་ཀྱི་རྣམ་པར་དབྱེ་བ་ཤེས་པར་བྱར་མེད་པའི་ཕྱིར་ཏེ། ཀུན་རྫོབ་བདེན་པ་ཤེས་པར་བྱར་
མེད་པའི་ཕྱིར་ཏེ། ཀུན་རྫོབ་བདེན་པ་གཞི་མ་གྲུབ་པའི་ཕྱིར། འཁོར་གསུམ། གཞན་ཡང་། དེ་
ཉིད་ལས། ཐ་སྙད་ལ་ནི་མ་བརྟེན་པར། །དམ་པའི་དོན་ནི་བསྟན་མི་ནུས། །དམ་པའི་དོན་ནི་མ་
རྟོགས་པར། །མྱ་ངན་འདས་པ་འཐོབ་མི་འགྱུར། ཞེས་ཐ་སྙད་བདེན་པ་ལ་མ་བརྟེན་པར། དམ་
པ་དེ་ཁོ་ན་ཉིད་ཀྱི་དོན་བསྟན་མི་ནུས། དམ་པའི་དོན་མ་རྟོགས་པར་མྱང་འདས་འཐོབ་མི་ནུས་པ་
གསུངས་པ་མི་འཐད་པར་ཐལ། ཐ་སྙད་བདེན་པ་ཚད་མས་མ་གྲུབ་པའི་ཕྱིར། འཁོར་གསུམ།
མདོར་ན་རྗེ་ཐམས་ཅད་མཁྱེན་པས། ཐ་སྙད་ཚད་གྲུབ་ཞལ་གྱིས་བཞེས་ནས། འཁོར་འདས་ཀྱི་
ཆོས་རྣམས་ཐ་སྙད་དུ་ཡོད། ཐ་སྙད་དུ་ཡོད་པས་ཡོད་གོ་ཆོད། དོན་དམ་པོར་རྡུལ་ཙམ་ཡང་མེད་
ཅིང་༑ ༑དོན་དམ་པར་མེད་པས་མེད་གོ་མི་ཆོད་ཅེས་བཀའ་སྩལ་པ་ལ། ཁྱེད་ཅག་དེ་ལས་ལོག་
སྟེ་སྨྲ་བར་བྱེད་པ་འདི་ནི། མགོན་པོ་ཀླུ་སྒྲུབ་ཟླ་བའི་ཞབས་དང་བཅས་པ་སྙིང་ནས་སུན་འབྱིན་པ་
ཡིན་ཏེ། མགོན་པོ་ཀླུ་སྒྲུབ་ཞབས་ཀྱིས། འཁོར་འདས་ཀྱི་ཆོས་ཐམས་ཅད་ཡོད་ཅིང་། དོན་དམ་
པར་རྡུལ་ཙམ་ཡང་མི་དམིགས་པའི་སྒྲ་དབྱངས་བསྒྲགས་པ་ལ། དངོས་སྨྲ་བ་རྣམས་ཀྱིས། གལ་
ཏེ་འདི་དག་ཀུན་སྟོང་ནས། །འབྱུང་བ་མེད་ཅིང་འཇིག་པ་མེད། །འཕགས་པའི་བདེན་པ་བཞི་པོ་
རྣམས༑ ༑ཁྱོད་ལ་མེད་པར་ཐལ་བར་འགྱུར། །འཕགས་པའི་བདེན་པ་བཞི་མེད་པས། །ཡོངས་
སུ་ཤེས་དང་སྤོང་བ་དང་། བསྒོམ་དང་མངོན་དུ་བྱ་བ་དག་། འཐད་པར་འགྱུར་བ་མ་ཡིན་ནོ།
དེ་དག་ཡོད་པ་མ་ཡིན་པས། །འབྲས་བུ་བཞི་ཡང་ཡོད་མ་ཡིན། །འབྲས་བུ་མེད་ན་འབྲས་གནས་
མེད༑ ༑ ཞུགས་པ་དག་ཀྱང་ཡོད་མ་ཡིན། །གལ་ཏེ་སྐྱེས་བུ་གང་ཟག་བརྒྱད། །དེ་དག་མེད་ན་
དགེ་འདུན་མེད། །འཕགས་པའི་བདེན་རྣམས་མེད་པའི་ཕྱིར། །དམ་པའི་ཆོས་ཀྱང་ཡོད་མ་ཡིན།
ཆོས་དང་དགེ་འདུན་ཡོད་མིན་ན། །སངས་རྒྱས་ཇི་ལྟར་ཡོད་པར་འགྱུར། །དེ་སྐད་སྟོང་པ་ཉིད་
སྨྲ་ན། །དཀོན་མཆོག་གསུམ་ལ་གནོད་པ་ནི། །བྱེད་ཅིང་འབྲས་བུ་ཡོད་པ་དང་། །ཆོས་མ་ཡིན་
དང་ཆོས་ཉིད་དང་། །འཇིག་རྟེན་པ་ཡི་ཐ་སྙད་ནི། །ཀུན་ལའང་གནོད་པ་བྱེད་པ་ཡིན། ཞེས་

ཆོས་ཐམས་ཅད་ལ་རང་བཞིན་མེད་ན། འབྱུང་འཇིག་དང་། བདེན་པ་བཞི་དང་། ཆོས་དང་
ཆོས་མ་ཡིན་པ་སོགས་འཁོར་འདས་ཀྱི་ཆོས་ཐམས་ཅད་མེད་པར་ཐལ། དེ་རྣམས་རང་བཞིན་
གྱིས་མེད་པའི་ཕྱིར། ཞེས་ཐལ་བ་འཕངས་པ་ལ། ཁྱེད་ལྟར་ན། མགོན་པོ་ཀླུ་སྒྲུབ་ཀྱིས་འདོད་
ལན་འདེབས་རིགས་པ་ལ། འདོད་ལན་མ་བཏབ་པར། གལ་ཏེ་འདི་ཀུན་མི་སྟོང་ན། །འབྱུང་བ་
མེད་ཅིང་འཇིག་པ་མེད། །འཕགས་པའི་བདེན་པ་བཞི་པོ་རྣམས། །ཁྱོད་ལ་མེད་པར་ཐལ་བར་
འགྱུར༑ ༑ཞེས་ཆོས་ཐམས་ཅད་རང་བཞིན་གྱིས་ཡོད་ན། འབྱུང་འཇིག་དང་། བདེན་པ་བཞི་
དང་༑ ༑ཆོས་དང་ཆོས་མ་ཡིན་པ་སོགས་འཁོར་འདས་ཀྱི་ཆོས་ཐམས་ཅད་མེད་པར་ཐལ་བ་འཕངས་
པ་སོགས་མི་འཐད་པར་ཐལ། ཡོད་ན་བདེན་པར་ཡོད་དགོས་པས། དེ་རྣམས་ཡོད་པ་མ་ཡིན་
པའི་ཕྱིར་ཏེ། ཀུན་རྫོབ་བདེན་པ་ཡོད་པ་མ་ཡིན་པའི་ཕྱིར། འཁོར་གསུམ། གཞན་ཡང་། ཁྱེད་
ཅག་མང་པོ་ཞིག །དབུ་མ་ཐལ་འགྱུར་བའི་ལུགས་ལ། འཁོར་འདས་ཀྱི་ཆོས་ཐམས་ཅད་ཚད་
མས་མ་གྲུབ་པའི་ཕྱིར། ཆོས་རྣམས་ཀྱི་གནས་ལུགས་གཏན་ལ་འབེབས་པའི་ཚེ། དགག་བྱ་འགོག་
པ་དང་། དགག་བྱ་ལ་དོན་དམ་པར་ཞེས་པ་ལྟ་བུའི་ཁྱད་པར་སྦྱོར་མི་རིགས་ཏེ། དགག་བྱ་ཅི་
ཡང་མེད་པས་ན། ང་ནི་ཅི་ཡང་མི་འགོག་གོ །ཞེས་དང་། གལ་ཏེ་ངས་དམ་བཅས་འགའ་ཡོད།
དེས་ན་ང་ལ་སྐྱོན་མེད་ཡོད། །ང་ལ་དམ་བཅའ་མེད་པས་ན། །ང་ནི་སྐྱོན་མེད་ཁོ་ན་ཡིན། །ཞེས་
དང་༑ ༑རྩོད་མེད་ཆེ་བའི་བདག་ཉིད་ཅན། །དེ་དག་ལ་ནི་ཕྱོགས་མེད་དོ། །གང་རྣམས་ལ་ནི་
ཕྱོགས་མེད་པ། ། དེ་ལ་གཞན་ཕྱོགས་ག་ལ་ཡོད། །ཅེས་གསུངས་པའི་ཕྱིར། དེས་ན་དགག་བྱ་
ལ་ཁྱད་པར་སྦྱོར་བ་ནི། རང་རྒྱུད་པའི་ལུགས་སོ་ཞེས་ཟེར་རོ། །འདི་ནི་ཤིན་ཏུ་མི་རིགས་ཏེ། འཇུག་
འགྲེལ་དུ་རྒྱལ་བའི་ཡུམ་དྲངས་པ་ལས། ཚེ་དང་ལྡན་པ་རབ་འབྱོར། ཡང་ཅི། ཐོབ་པ་མེད་
ཅིང་མངོན་པར་རྟོགས་པ་མེད་དམ། རབ་འབྱོར་གྱིས་སྨྲས་པ། ཚེ་དང་ལྡན་པ་ཤཱ་རིའི་བུ། ཐོབ་
པཡང་ཡོད། མངོན་པར་རྟོག་པ་ཡང་ཡོད་མོད་ཀྱི། གཉིས་ཀྱི་ཚུལ་གྱིས་ནི་མ་ཡིན་ནོ། །ཞེས་
གསུང་པ་འདི་ཡང་ཐལ་འགྱུར་བས་ཁས་མི་ལེན་པར་རང་རྒྱུད་པའི་ལུགས་ཡིན་པར་ཐལ། མདོ་

73
འདིར་དགག་བྱའི་ཁྱད་པར་གསལ་བར་སྦྱོར་བའི་ཕྱིར། གཞན་ཡང་། ཤེས་རབ་སྙིང་པོར། ཕུང་
པོ་ལྔ་པོ་དེ་དག་ཀྱང་རང་བཞིན་གྱིས་སྟོངས་པར་ཡང་དག་པར་རྗེས་སུ་བལྟའོ། །ཞེས་དང་། སྟོང་
ཉིད་བདུན་ཅུ་པ་ལས་ཀྱང་། གནས་པའམ་སྐྱེ་འཇིག་ཡོད་མེད་དམ། །དམན་པའམ་མཉམ་པའམ་
ཁྱད་པར་ཅན། །སངས་རྒྱས་འཇིག་རྟེན་སྙེད་དབང་གིས། །གསུངས་ཀྱི་ཡང་དག་དབང་གིས་
མིན༑ ༑ཞེས་པ་རྣམས་ཀྱང་རང་རྒྱུད་པའི་ལུགས་ཡིན་པར་ཐལ་ལོ། །འདི་ལྟར་འདོད་པ་ནི། དབུ་
མ་ཐལ་འགྱུར་བའི་ལུགས་ལ་གནོད་པ་ཆེན་པོ་བྱེད་པའི་གཏམ་ཡིན་པས། མཁས་པ་རྣམས་ཀྱིས་
རྣ་བ་དགབ་པར་འོས་པ་ཡིན་ནོ། །ཡང་ཁྱེད་ཅག །ཆོས་གང་དང་གང་ཡོད་པ་མ་ཡིན་ན། མེད་
དགོས་པ་སོགས། དགག་པ་གཉིས་ཀྱིས་རྣལ་མ་མ་གོ་བ། གྲུབ་མཐའ་འོག་མའི་ལུགས་ཡིན་གྱི་
དབུ་མ་ཆེན་པོའི་སྐབས་སུ། ཆོས་ཐམས་ཅད་ཡོད་མེད་གང་དུ་ཡང་ཁས་མི་ལེན་པས། དབུ་མ་
པ་ལ་དམ་བཅའ་དང་ཁས་ལེན་ཅི་ཡང་མེད་དེ། དེ་ལྟར་དམ་བཅས་ཤིང་ཁས་བླངས་ན་རྟག་ཆད་
དུ་འགྱུར་བའི་ཕྱིར་ཏེ། ཡོད་མིན་མེད་མིན་གཉིས་ཀ་མིན། །གཉིས་ཀའི་བདག་ཉིད་མིན་པ་མིན།
ཞེས་སོགས་དང་། རྩ་ཤེ་ལས་ཀྱང་། ཡོད་ཅེས་བྱ་བ་རྟག་པར་འཛིན། །མེད་ཅེས་བྱ་བ་ཆད་
པར་ལྟ། །དེའི་ཕྱིར་ཡོད་དང་མེད་པ་ལ། །མཁས་པས་གནས་པར་མི་བྱའོ། །ཞེས་དང་། རིགས་
པ་དྲུག་ཅུ་པ་ལས་ཀྱང་། ཡོད་པས་རྣམ་པར་མི་གྲོལ་ཏེ། །མེད་པས་སྲིད་པ་འདི་ལས་མིན། །དངོས་
དང་དངོས་མེད་ཡོངས་ཤེས་པས། །བདག་ཉིད་ཆེན་པོ་རྣམ་པར་གྲོལ། །ཞེས་གསུངས་པའི་ཕྱིར།
ཞེས་མགྲིན་གཅིག་ཏུ་སྨྲ་བ་ནི། །བསྟོད་ཚོགས་རིགས་ཚོགས་གཞན་རྣམས་ལྟ་ཅི་སྨོས། །རྩོད་
བཟློག་གི་དཔེ་ཙམ་ཡང་མ་བཀླགས་པའི་སྐྱོན་ཏེ། །དེ་ཉིད་ལས། །རང་བཞིན་མེད་པ་ཉིད་ལོག་
ན༑ ༑རང་བཞིན་ཉིད་དུ་རབ་གྲུབ་འགྱུར། །ཞེས་གསུངས་པའི་ཕྱིར། །དེས་ན་ཀུན་རྫོབ་བདེན་
པ་ཚད་མས་མ་གྲུབ་པར་དམ་འཆའ་བའི་དམ་བཅའ་དང་། །ཆོས་ཐམས་ཅད་ཡོད་པར་ཡང་མ་
ཡིན༑ ༑ མེད་པ་ཡང་མ་ཡིན་པར་དམ་འཆའ་བའི་དམ་བཅའ་གཉིས་རེ་རེ་ནས་ཆོས་ཅན། །ཁྱོད་
དབུ་མ་ཐལ་འགྱུར་བས་ཁས་ལེན་མི་རིགས་པར་ཐལ། །ཁྱོད་དམ་བཅའ་ཡིན་པའི་ཕྱིར། །འཁོར་

74
གསུམ༑ ༑ སྨྲས་པ། །དབུ་མ་ཆེན་པོའི་སྐབས་སུ་རང་གཞན་གྱི། །ཕྱོགས་དང་དམ་བཅའ་ཁས་
ལེན་མི་འདོད་ཅིང་། ། དེ་དག་མེད་པ་ཐལ་འགྱུར་ལུགས་ཟེར་བ། །རང་ལ་ཅོ་འདྲི་མངོན་སུམ་
བསྙོན་པའི་གཏམ། །ཞེས་བྱའོ། །གཞན་ཡང་། །འཕགས་པ་ཀླུ་སྒྲུབ་ཞབས་ཀྱི་ལམ་ནས་ནི། ཕྱི་
རོལ་གྱུར་ལ་ཞི་བའི་ཐབས་མེད་དོ། །དེ་དག་ཀུན་རྫོབ་དེ་ཉིད་བདེན་ལས་ཉམས། །དེ་ལས་ཉམས་
པས་ཐར་པ་འགྲུབ་ཡོད་མིན། །ཞེས་མགོན་པོ་ཀླུ་སྒྲུབ་བཞེད་པའི་བདེན་གཉིས་ཀྱི་རྣམ་པར་བཞག་
པ་ཇི་བཞིན་དུ་མ་ངེས་ན། །ཐར་པ་ཐོབ་པའི་ཐབས་མེད་པར་གསུངས་པ་དེ་མི་འཐད་པར་ཐལ།
ཀུན་རྫོབ་བདེན་པའི་རྣམ་གཞག་ཇི་བཞིན་དུ་ཤེས་པ་མེད་པའི་ཕྱིར་ཏེ། །ཀུན་རྫོབ་བདེན་པ་གཞི་མ་
གྲུབ་པའི་ཕྱིར། །འཁོར་གསུམ། །གཞན་ཡང་། ཐ་སྙད་བདེན་པ་ཐབས་སུ་གྱུར་པ་དང་། །དོན་
དམ་བདེན་པ་ཐབས་བྱུང་གྱུར་པ་སྟེ། །ཞེས་ཐ་སྙད་བདེན་པ་ཚད་མས་རྟོགས་པ་ཐབས་དང་། །དོན་
དམ་བདེན་པ་ཚད་མས་རྟོགས་པ་ཐབས་དེ་ལས་བྱུང་བར་བཤད་པ་མི་འཐད་པར་ཐལ། །ཐ་སྙད་
བདེན་པ་ཚད་མས་མ་རྟོགས་པའི་ཕྱིར། །འཁོར་གསུམ། །མདོར་ན། །གྲུབ་མཐའ་སྨྲ་བ་བཞི་
གས་བདེན་གཉིས་ཞལ་གྱིས་བཞེས་ཤིང་། །དེ་ཡང་ཀུན་རྫོབ་བདེན་པ། །ཐ་སྙད་བདེན་པ། །འཇིག་
རྟེན་ཀུན་རྫོབ་བདེན་པ་རྣམས་དོན་གཅིག་ཏུ་འདོད་པ་ལ། །ཐ་སྙད་བདེན་པ་ཚད་གྲུབ་མིན་པ་ཟླ་བའི་
དགོངས་པར་སྨྲ་བ་འདི་ནི། །འཇུག་པའི་མཆོད་བརྗོད་ནས་བཟུང་། །འབྲས་བུའི་བར་ལོག་པར་
འཆད་པ་འབའ་ཞིག་ཡིན་ཏེ། འཇུག་པ་ལས། གང་ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་ཚོགས་
འདིའི༑ ༑ ས་བོན་དང་ནི་སྤེལ་ལ་ཆུ་འདྲ་ཡུན་རིང་དུ། ། ལོངས་སྤྱོད་གནས་ལ་སྨིན་པ་ལྟ་བུར་
འདོད་གྱུར་པ། །དེའི་ཕྱིར་བདག་གིས་ཐོག་མར་སྙིང་རྗེ་བསྟོད་པར་བགྱི། །ཞེས་སྙིང་རྗེ་ཆེན་པོ་
སངས་རྒྱས་ཀྱི་ཡོན་ཏན་ཕུན་སུམ་ཚོགས་པ་བསྐྱེད་པ་ལ། །ཐོག་མཐའ་བར་གསུམ་དུ་གལ་ཆེ་བ་
དང་༑ ༑ཁྱད་པར་འབྲས་བུའི་སྐབས་སུ་སངས་རྒྱས་ཀྱིས། །བརྩེ་བ་སྙིང་རྗེ་ཆེན་པོ་ལ་བརྟེན་ནས།
གདུལ་བྱ་རྣམས་ལ་ཆོས་སྟོན་པར་བཤད་ལ། ། ཁྱེད་ལྟར་ན། །དེ་རྣམས་མི་འཐད་པའི་ཕྱིར་ཏེ།
སངས་འཕགས་ཀྱི་ཐུགས་རྒྱུད་ལ་བརྩེ་བ་སྙིང་རྗེ་ཆེན་པོ་མེད་པའི་ཕྱིར་ཏེ། །དེའི་ཐུགས་རྒྱུད་ལ་

སེམས་ཅན་ཐམས་ཅད་སྡུག་བསྔལ་དང་བྲལ་འདོད་ཀྱི་བློ་མེད་པའི་ཕྱིར་ཏེ། །དེའི་ཐུགས་རྒྱུད་
ལ་སེམས་ཅན་ཡུལ་དུ་བྱེད་པའི་བློ་མེད་པའི་ཕྱིར། །མ་གྲུབ་ན་སོང་། །དེར་ཐལ། །དེའི་ཐུགས་
རྒྱུད་ལ་ཀུན་རྫོབ་ཡུལ་དུ་བྱེད་པའི་བློ་མེད་པའི་ཕྱིར། །འཁོར་གསུམ། །གཞན་ཡང་། །སངས་
རྒྱས་ཀྱི་ཐུགས་རྒྱུད་ལ། །གནས་དང་གནས་མ་ཡིན་པ་མཁྱེན་པའི་སྟོབས་དང་། ལས་ཀྱི་རྣམ་
པར་སྨིན་པ་མཁྱེན་པའི་སྟོབས་དང་། དབང་པོ་མཆོག་དམན་མཁྱེན་པའི་སྟོབས་ལ་སོགས་པ་མེད་
པར་ཐལ། །སངས་རྒྱས་ཀྱི་ཐུགས་རྒྱུད་ལ་ཀུན་རྫོབ་བདེན་པ་མཁྱེན་པའི་བློ་མེད་པའི་ཕྱིར། །འཁོར་
གསུམ༑ ༑གཞན་ཡང་། །སངས་འཕགས་ཀྱི་ཐུགས་རྒྱུད་ལ་རྣམ་པ་ཐམས་ཅད་མཁྱེན་པའི་ཡེ་
ཤེས་མེད་པར་ཐལ། །སངས་འཕགས་ཀྱི་ཐུགས་རྒྱུད་ལ་ཤེས་བྱ་ཇི་སྙེད་པ་མཁྱེན་པའི་རྣམ་མཁྱེན་
མེད་པའི་ཕྱིར་ཏེ། །ཤེས་བྱ་ཇི་སྙེད་པ་མེད་པའི་ཕྱིར་ཏེ། ཀུན་རྫོབ་བདེན་པ་མེད་པའི་ཕྱིར། །འཁོར་
གསུམ༑ ༑གཞན་ཡང་། །རྐྱེན་ཉིད་འདི་པ་ཙམ་གྱིས་ཀུན་རྫོབ་ཁས་ལེན་རིགས་པར་ཐལ། །དེ་
ལྟར་དཔལ་ལྡན་ཟླ་བས་ཞལ་གྱིས་བཞེས་པའི་ཕྱིར་ཏེ། །ཚིག་གསལ་ལས། །རྐྱེན་ཉིད་འདི་པ་
ཙམ་གྱིས་ཀུན་རྫོབ་གྲུབ་པར་ཁས་ལེན་གྱི། ཕྱོགས་བཞི་ཁས་བླངས་པའི་སྒོ་ནས་ནི་མ་ཡིན་ཏེ། །དངོས་
པོ་རང་བཞིན་དང་བཅས་པར་སྨྲ་བར་ཐལ་བར་འགྱུར་བའི་ཕྱིར་དང་། །ཞེས་གསུངས་པའི་ཕྱིར།
འདོད་ན། །རྐྱེན་ཉིད་འདི་པ་ཙམ་གྱིས་ཀུན་རྫོབ་ཡོད་པར་ཐལ་ལོ། །འདོད་ན། །ཀུན་རྫོབ་ཡོད་
པར་ཐལ་ལོ། །འདོད་མི་ནུས་ཏེ། །ཀུན་རྫོབ་བདེན་པ་གཞི་མ་གྲུབ་པའི་ཕྱིར། །འཁོར་གསུམ།
གཞན་ཡང་། སངས་རྒྱས་འཕགས་པའི་ཐུགས་རྒྱུད་ལ་རྗེས་ཐོབ་ཡེ་ཤེས་མེད་པར་ཐལ། །དེའི་
ཐུགས་རྒྱུད་ལ་རྗེས་ཐོབ་མཁྱེན་པའི་བློ་མེད་པའི་ཕྱིར། །འདོད་ན། །རྒྱུད་བླ་མ་ལས། །བྱང་
ཆུབ་སེམས་དཔའི་ཚུལ་འདི་ནི། །རྗེས་ཐོབ་དེ་བཞིན་གཤེགས་རྣམས་དང་། སེམས་ཅན་ཡང་
དག་སྒྲོལ་བ་ལ། །འཇིག་རྟེན་ན་ནི་མཉམ་པ་ཉིད། །ཅེས་དང་། ཡང་། ཤེས་རབ་ཡེ་ཤེས་རྣམ་
གྲོལ་རྣམས། །གསལ་དང་འཕྲོ་དང་དག་ཕྱིར་དང་། །ཐ་དད་མེད་ཕྱིར་འོད་དང་ཟེར། །ཉི་མའི་
དཀྱིལ་འཁོར་རྣམས་དང་མཚུངས། །ཅེས་པའི་འགྲེལ་པ་འཕགས་པ་ཐོགས་མེད་ཀྱིས་མཛད་པ་

76
ལས༑ ༑དེའི་རྗེས་ལ་ཐོབ་པའི་ཤེས་བྱ་ཐམས་ཅད་ཀྱི་ཡེ་ཤེས་ནི། །ཤེས་བྱའི་དངོས་པོ་མ་ལུས་
པ་རྣམ་པ་ཐམས་ཅད་ལ་འཇུག་པས་ན། །འོད་ཟེར་གྱི་དྲ་བ་འཕྲོ་བ་དང་ཆོས་མཚུངས་སོ། ། ཞེས་
གསུངས་པ་མི་འཐད་པར་ཐལ་ལོ། །གཞན་ཡང་། སངས་རྒྱས་ཀྱི་སར་མཉམ་གཞག་ལས་མ་
གཡོས་པར་རྗེས་ཐོབ་ཀྱི་བྱ་བ་མཛད་པ་མེད་པར་ཐལ། །སངས་འཕགས་ཀྱི་ཐུགས་རྒྱུད་ལ་རྗེས་
ཐོབ་ཡེ་ཤེས་མེད་པའི་ཕྱིར་ཏེ། །དེའི་ཐུགས་རྒྱུད་ལ་ཤེས་བྱ་ཇི་སྙེད་པ་མཁྱེན་པའི་ཡེ་ཤེས་མེད་
པའི་ཕྱིར་ཏེ། ཤེས་བྱ་ཇི་སྙེད་པ་ཚད་མས་མ་གྲུབ་པའི་ཕྱིར། །མ་གྲུབ་ན། །ཤེས་བྱ་ཇི་སྙེད་པོ་
ཆོས་ཅན། །བདེན་པར་གྲུབ་པར་ཐལ།. །ཚད་གྲུབ་ཡིན་པའི་ཕྱིར། །འཁོར་གསུམ། །གཞན་
ཡང་༔ ༈ཀུན་རྫོབ་བདེན་པ་ཡོད་པར་ཐལ། །དེ་སྤང་དུ་མི་རུང་བའི་ཕྱིར་ཏེ། །དེ་སྤངས་ན།
དེའི་རང་བཞིན་སྟོང་པ་ཉིད་ཀྱང་སྤངས་པར་འགྱུར་ལ། །དེ་སྤངས་ན་རང་བཞིན་དེ་མངོན་སུམ་
དུ་རྟོགས་པ་ལས་བྱུང་བའི་ཐར་པ་ཡང་ཡི་རུང་བའི་ཕྱིར་ཏེ། །རྗེ་བཙུན་ཆེན་པོ་རེད་མདའ་བས།
སྟོན་པའི་སྤྲིངས་ཡིག་ལས། །ཀུན་རྫོབ་བདེན་པ་སྤངས་པ་ཡིས། །སྟོང་པ་འགྱུར་མེད་འགྲུབ་བོ་
ཞེས༑ ༑ཐུབ་ཆོད་ཅན་གྱི་སྐྱེ་བོ་སྨྲ། །དེ་ལ་ཐུབ་པ་ཇི་ལྟར་དགོངས། །ཅེས་གསུངས་པའི་ཕྱིར།
ཁྱེད་རྗེ་བཙུན་རེད་མདའ་བ་ཆེན་པོ་ལ་ཚད་མར་བྱེད་པའི་ལུགས་སུ་ནི་སྣང་ན། །ད་ཅི་ཟེར། །ཡང་
ཁོང་ན་རེ། །འདི་ན་ཇི་ལྟར་སད་བཞིན་ཇི་སྲིད་དུ། ། མ་སད་དེ་སྲིད་དེ་ལ་གསུམ་པོ་ཡོད། །སད་
པར་གྱུར་ན་གསུམ་ཆར་ཡོད་མིན་ལྟར། །གཏི་མུག་གཉིད་སད་ལས་དེ་དེ་བཞིན་ནོ། །ཞེས་གསུངས་
པ་མི་འཐད་པར་ཐལ། །སངས་རྒྱས་ཀྱི་ཡེ་ཤེས་ལ་ཡུལ་དབང་རྣམ་ཤེས་གསུམ་སྣང་བའི་ཕྱིར།
ཟེར་ན་མ་ཁྱབ་སྟེ། ། ཇི་ལྟ་བ་རྟོགས་པའི་རྣམ་མཁྱེན་གྱིས་ཇི་ལྟ་བ་གཟིགས་པའི་གཟིགས་ངོར་དེ་
གསུམ་མི་སྣང་བ་ལུང་དེའི་དོན་ཡིན་པའི་ཕྱིར། །ཡང་ཁྱེད་ཀྱིས། །བཞི་བརྒྱ་པའི་འགྲེལ་པར།
གང་ཡང་འདིས། །དབང་པོའི་རྣམ་པར་ཤེས་པ་འདི་མངོན་སུམ་ཉིད་དུ་སྒྲོ་བཏགས་ནས། །གཞན་
ཚད་མ་ཉིད་དུ་རྟོགས་པར་བྱེད་པ་དེ་ཡང་ཆེས་ཤིན་ཏུ་མ་འབྲེལ་པ་ཞིག་གོ ། མི་བསླུ་བའི་ཤེས་པ་
ནི་འཇིག་རྟེན་ན་ཚད་མ་ཉིད་དུ་མཐོང་ན། །རྣམ་པར་ཤེས་པ་ཡང་བཅོམ་ལྡན་འདས་ཀྱིས། །འདུས་

བྱས་ཡིན་པའི་ཕྱིར། །བརྫུན་པ་བསླུ་བའི་ཆོས་ཅན་དང་། །སྒྱུ་མ་ལྟ་བུར་གསུངས་སོ། །གང་
ཞིག་བརྫུན་པ་བསླུ་བའི་ཆོས་ཅན་དང༌། སྒྱུ་མ་ལྟ་བུ་ཡིན་པ་དེ་ནི་མི་བསླུ་བ་མ་ཡིན་ཏེ། །རྣམ་པ་
གཞན་དུ་གནས་པའི་དངོས་པོ་ལ་རྣམ་པ་གཞན་དུ་སྣང་བའི་ཕྱིར་ཏོ། །དེ་ལྟར་གྱུར་པ་ནི་ཚད་མ་
ཉིད་དུ་བརྟག་པར་རིགས་པ་མ་ཡིན་ཏེ། །རྣམ་པར་ཤེས་པ་ཐམས་ཅད་ཀྱང་ཚད་མ་ཉིད་དུ་ཐལ་
བར་འགྱུར་བའི་ཕྱིར་རོ། །ཞེས་ལས་ཉོན་གྱིས་འདུས་བྱས་ཤིང་། །བདེན་འཛིན་གྱིས་བསླད་
པའི་བློ་ཚད་མ་མིན་པ་དང་། །ཀུན་རྫོབ་འཇལ་བའི་ཚད་མ་མི་སྲིད་པར་གསལ་པོར་གསུངས་པ་
ལ༑ ༑ སྐྱོགས་བཤད་དགོས་པ་བྱུང་བའི་ཚེ། ། ཡུལ་དེ་ལ་འཁྲུལ་ན། །དེ་ལ་ཚད་མ་མ་ཡིན་པས་
ཁྱབ་པ་ནི། །དངོས་སྨྲ་བའི་ལུགས་ཡིན་གྱི །དབུ་མ་པ་ནི། །མིག་ཤེས་གཟུགས་ལ་འཁྲུལ་ཡང་།
དེ་ལ་ཚད་མ་མ་ཡིན་པས་ཁྱབ་པར་མི་འདོད་དེ། །ཞེས་དངོས་སུ་བྲིས་སོ། །འདི་ནི་ཟླ་བ་གྲགས་
པ་ལ་གནོད་པ་ཆེན་པོ་སྟེ། །རྣམ་པར་ཤེས་པ་ཐམས་ཅད་ཀྱང་ཚད་མ་ཉིད་དུ་ཐལ། །རྣམ་པ་གཞན་
དུ་གནས་པའི་དངོས་པོ་ལ་རྣམ་པ་གཞན་དུ་སྣང་བ་དེ་ལྟར་གྱུར་པ་ཡང་ཚད་མ་ཉིད་དུ་བརྟག་རིགས་
པའི་ཕྱིར། །ཞེས་པ་ཟླ་གྲགས་ལ་འཁོར་གསུམ་དངོས་འགལ་དུ་སོང་འདུག་པའི་ཕྱིར། །འདི་ལྟ་
བུའི་འགལ་འདུ་རགས་པ་དེ་མ་ཐག་པ་ཡང་མི་རིག་པར། །རིགས་པ་སྨྲ་བའི་མཆོག་ཏུ་རློམ་ཞིང་
གྲགས་པ་ནི། སྦུབསྟན་པ་ཉམས་པའི་སྐྱོན་ཁོ་ནའོ། །ཞེས་ཟེར་བ་ནི། །ཁྱེད་རང་གིས་རྗེ་ཐམས་
ཅད་མཁྱེན་པའི་དགོངས་པ་ཇི་ལྟར་ཡིན་མ་ཤེས་ཤིང་། །ལུང་དེའི་ཕྱོགས་སྔ་སྨྲ་བ་པོ་དང་ལུང་དེའི་
སྔ་ཕྱི་སྦྲེལ་ནས་ལུང་དོན་ཇི་བཞིན་མ་ངེས་པར། །མཁས་པ་རྣམས་ཁྲེལ་ཞིང་བཞད་གད་དུ་འགྱུར་
བའི་སུན་འབྱིན་ལྟར་སྣང་དང་བཅས་ཏེ། །རྗེ་ཐམས་ཅད་མཁྱེན་པ་ལ་སྐུར་བ་ཁམ་པོ་ཆེ་འདི་ལྟར་
འདེབས་པ་ནི། །ལས་ངན་འབྱུང་བའི་གདོན་གྱིས་རང་དབང་ཕྲལ་བའི་གཏམ་མོ། །དེ་ཡང་ཁྱེད་
ཀྱིས༑ ༑ ཐ་སྙད་པའི་ཚད་མ་ཤེས་བྱ་ལ་མི་སྲིད་པའི་ཤེས་བྱེད་དུ། །བཞི་བརྒྱ་པའི་འགྲེལ་པའི་
ལུང་དྲངས་པའི་མཇུག་ཏུ། །བདེན་འཛིན་གྱིས་བསླད་པའི་བློ་ཚད་མ་མིན་པ་དང་། །ཀུན་རྫོབ་
བརྫུན་པ་འཇལ་བའི་ཚད་མ་མི་སྲིད་པར་གསལ་པོར་གསུངས་པ་ལ། །སྐྱོགས་བཤད་བྱས་ཅེས་

78
སོགས་སྐུར་ཞུས་ཆེན་པོ་བྱས་པ་འདི་ནི། །གྲུབ་མཐའ་ངན་པའི་གདོན་གྱིས་ཡིད་བསྒྱུར་པའི་མི་
གཙང་བ་འགྱེད་པར་འདོད་པ་ཁོ་ན་ཡིན་ཏེ། འགྲེལ་པ་འདི་ནི། སློབ་དཔོན་ལེགས་ལྡན་འབྱེད་
སོགས་རང་གི་མཚན་ཉིད་འདོད་པ་རྣམས་ཀྱིས་དབང་པོའི་ཤེས་པ་ལྔ་། །གཟུགས་སྒྲ་ཡུལ་ལྔའི་
རང་གི་མཚན་ཉིད་ལ་ཚད་མར་སོང་བར་བཞེད་པ་དེ་གཙོ་བོར་འགོག་པ་ཡིན་པ་དེ་མ་དགོངས་པར
དེ་དག་ཚད་མ་ཡིན་པ་བཀག་འདུག་སྙམ་དུ། །གོ་བ་ཕྱིན་ཅི་ལོག་ཤར་འདུག་པའི་ཕྱིར་ཏེ། །བཞི་
བརྒྱ་པའི་འགྲེལ་པ་ལས། །དབང་པོའི་རྣམ་པར་ཤེས་པ་ལྔ་ནི། །ཡུལ་གྱི་རང་གི་མཚན་ཉིད་བརྗོད་
དུ་མེད་པ་ཙམ་ཞིག་ལ་འཇུག་པའི་ཕྱིར། །མངོན་སུམ་གྱི་སྒྲས་བརྗོད་པར་བྱ་སྟེ། །ཞེས་གསུངས་
པའི་གཞུང་འདི་བཀླགས་པ་ཙམ་ཡང་མ་བྱས་འདུག་པའི་ཕྱིར། །སྨྲས་པ། ། ཉི་མའི་གཉེན་གྱིས་
མི་དགེའི་འམ་བཀག་པས། །དགེ་བའི་ལམ་བཅུ་སྤང་བྱར་གསུངས་སྙམ་པའི། །སྐྱེ་བོ་འདི་དག་
ཡ་སོ་ཅན་གྱི་ཕྱུགས། ། དེ་དག་དང་མཚུངས་མཁས་རློམ་འདི་ཀོ་མཚར། །ཞེས་བྱའོ། ༈ གཞན་
ཡང་༑ ༑ཀུན་རྫོབ་བདེན་པ། །དེ་འཇལ་བའི་ཚད་མ་དང་བཅས་པ་མེད་པར་སྨྲ་བ་འདི་ནི། ། ཟླ་
བའི་ཞབས་དང་སྙིང་ནས་ཞེ་འགྲས་པའི་གཏམ་ཡིན་ཏེ། །ཚིག་གསལ་ལས} ། ཁྱོད་ནི་དོན་དམ་
པ་དང་ཀུན་རྫོབ་ཀྱི་བདེན་པ་ལ་མི་མཁས་པས། ། ལ་ལར་འཐད་པ་བཅུག་ནས་རིགས་པ་མ་ཡིན་
པ་ལས། །དེ་རྣམ་པར་འཇིག་པར་བྱེད་པ་ཡིན་ནོ། ། ཁོ་བོ་ཅག་ནི། །ཀུན་རྫོབ་ཀྱི་བདེན་པ་རྣམ་
པོར་འཇོག་པ་ལ་མཁས་པའི་ཕྱིར། །འཇིག་རྟེན་པའི་ཕྱོགས་ཉིད་ལ་གནས་ཏེ། །ཀུན་རྫོབ་ཀྱི་ཕྱོགས་
གཅིག་གསལ་བའི་ཕྱིར་བཀོད་པའི་འཐད་པ་གཞན་འཐད་པ་གཞན་གྱིས་བཟློག་པར་བྱེད་ཅིང་
འཇིགས་རྟེན་པའི་རྒན་རབས་ལྟར་འཇིག་རྟེན་པའི་ཆོས་ལུགས་ལས་ཉམས་པ་ཁྱོད་ཁོ་ན་ཟློག་པར་
བྱེད་པ་ཡིན་གྱི །ཀུན་རྫོབ་ནི་མ་ཡིན་ནོ། །ཞེས་ཀུན་རྫོབ་ལས་ཉམས་པ་སྟེ། །ཀུན་རྫོབ་ཁས་མི་
ལེན་པའི་གྲུབ་མཐའ་སྨྲ་བ་ཁོ་ན་འགོག་ཅེས་གསུངས་པ་འདིས། །ཁྱེད་ཀྱི་འདོད་པ་དེ་བཀོད་འདུག་
གམ་མི་འདུག །སྤྱན་ཕྱིས་ལ་གཟིགས་ཤིག །གཞན་ཡང་། ། སྐྱེ་གནས་འཇིག་པ་སོགས་མེད་
པར་ཐལ། །དེ་དག་འཇལ་བྱེད་ཚད་མ་དང་བཅས་པ་མེད་པའི་ཕྱིར། །རྟགས་ཁས། །འདོད་ན།

79
དེ་དག་མོ་གཤམ་གྱི་བུ་དང་མེད་མཚུངས་སུ་ཐལ། །འདོད་པ་དེའི་ཕྱིར། །འདོད་ན། །འདི་ཡང་
དཔལ་ལྡན་ཟླ་བའི་གསུང་དང་དངོས་སུ་འགལ་བ་ཡིན་ཏེ། །བཞི་བརྒྱ་པའི་འགྲེལ་པ་ལས། །གལ་
ཏེ་རྣམ་པར་དཔྱད་པ་འདིས། ། སྐྱེ་བ་རྣམ་པ་ཐམས་ཅད་དུ་བཀག་པ་ལས། །འདུས་བྱས་སྐྱེ་བ་
མེད་པར་བསྟན་པར་འདོད་ན་ནི། །དེའི་ཚེ་དེ་སྒྱུ་མ་ལྟ་བུ་ཉིད་དུ་མི་འགྱུར་གྱི ། མོ་གཤམ་གྱི་བུ་
ལ་སོགས་པ་དག་གིས་ཉེ་བར་གཞལ་བར་འགྱུར་བ་ཞིག་ན། །རྟེན་ཅིང་འབྲེལ་བར་འགྱུར་བ་མེད་
ཕྱིར་ཐལ་བར་འགྱུར་བའི་འཇིགས་པས། །དེ་དག་དང་བསྟུན་པར་མི་བྱེད་ཀྱི། །དེ་དང་མི་འགལ་
བ་སྒྱུ་མ་ལ་སོགས་པ་དག་དང་ནི་བྱེད་དོ། །ཞེས་གསུངས་པ་འདི་ལ་གསུང་རྒྱུ་ཅི་འདུག །གཞན་
ཡང་༑ ༑མིག་སོགས་ཕུང་ཁམས་སྐྱེ་མཆེད་རྣམས་ཀྱང་འགོག་རིགས་པར་ཐལ། །དེ་རྣམས་གཞི་
མ་གྲུབ་པའི་ཕྱིར། །འདོད་མི་ནུས་ཏེ། །དེ་རྣམས་ཀྱི་ངོ་བོས་གྲུབ་པའི་རང་བཞིན་འགོག་གི །དེ་
དག་འགོག་མི་རིགས་པའི་ཕྱིར་ཏེ། །བརྒྱ་པའི་འགྲེལ་པ་ལས། ། ཁོ་བོ་ཅག་གི་རྣམ་པར་དཔྱོད་པ་
ནི༑ ༑རང་བཞིན་ཚོལ་བ་ལྷུར་བྱེད་པ་ཉིད་ཀྱི་ཕྱིར་རོ། །ཁོ་བོ་ཅག་ནི་འདིར་དངོས་པོ་རྣམས་རང་
གི་ངོ་བོས་གྲུབ་པ་འགོག་གི །མིག་ལ་སོགས་པ་བྱས་ཤིང་རྟེན་ཅིང་འབྲེལ་བར་འབྱུང་བའི་ལས་
ཀྱི་རྣམ་པར་སྨིན་པ་ཉིད་ནི་མི་འགོག་གོ །དེའི་ཕྱིར་དེ་ཡོད་པས། །གང་ཞིག་རྣམ་པར་སྨིན་པ་ཉིད་
དུ་བསྟན་པ་མིག་ལ་སོགས་པ་ཡོད་པ་ཉིད་དོ། །ཞེས་གསུངས་པ་ཐམས་ཅད་བདེན་མེད་དུ་བཏང་
ནས༑ ༑ ཟླ་བའི་རྗེས་སུ་འཇུག་ཅེས་ཟེར་བ་ནི། །འཇིག་རྟེན་ན་ཕ་བསད་ནས། །དེའི་ཕུང་པོ་ལ་
མཆོད་པ་དང་ཅིའི་ཕྱིར་མི་མཚུངས། །དེས་ན་འཕགས་མཆོག་ཀླུ་སྒྲུབ་ཡབ་སྲས་ཀྱི་གཞུང་ལུགས་
ཁྱེད་ཀྱི་འདོད་པ་ལ་དངོས་སུ་གནོད་ཅིང་ཁྱེད་ཀྱི་འདོད་པ་དང་འགལ་བ་དཔག་ཏུ་མེད་པ་ཡོད་པ། འདིར་
ཐམས་ཅད་བཀོད་པས་ག་ལ་ལང་། །འོན་ཀྱང་ཁྱེད་ཀྱི་འགལ་བརྗོད་ཐམས་ཅད། །འཕགས་པ་
ཡབ་སྲས་ཀྱི་དགོངས་པ་ལས་ཕྱིན་ཅི་ལོག་ཏུ་གྱུར་པ། །གཞུང་འཆད་ཚུལ་འདི་དང་འདི་འདྲ་བ་
དང་༑ ༑ཕལ་ཆེར་འདི་ལས་ཀྱང་འབྲེལ་ཆུང་བ་ཤ་སྟག་གོ་ཞེས། །མཁས་པ་རྣམས་ཅིས་ངེས་
པར་བྱ་བ་དང་། །རྗེ་ཐམས་ཅད་མཁྱེན་པའི་གསུང་བསྲེགས་བཅད་བརྡར་བའི་གསེར་ལྟར། །དཔྱད་

80
པ་གསུམ་གྱིས་དག་པ་ལ། །འཁྲུལ་མེད་ཀྱི་རྒྱབ་རྟེན་འདི་ལྟར་ཡོད་དོ་ཞེས་ཀྱང་། །གཟུར་གནས་
བཏང་སྙོམས་སུ་བཞུགས་པའི་ཤེས་ལྡན་རྣམས་ཀྱིས་རིག་པར་བྱ་བའི་ཕྱིར་ཅུང་ཟད་བཀོད་པ་ཡིན་
ནོ༑ ༑གཞན་ཡང་། །བདེན་གཉིས་ལག་མཐིལ་གྱི་སྐྱུ་རུ་ར་བཞིན་མངོན་སུམ་དུ་རྟོགས་པའི་ཚད་
མ་མེད་པར་ཐལ། ཐ་སྙད་བརྫུན་པ་འཇལ་བའི་ཚད་མ་མེད་པར་ལུང་དེས་གསལ་བར་བཤད་
པའི་ཕྱིར། །རྟགས་ཁས། །འདོད་མི་ནུས་ཏེ། །ཆོས་ཐམས་ཅད་ལག་མཐིལ་གྱི་སྐྱུ་རུ་ར་ལྟར་
མངོན་སུམ་དུ་རྟོགས་པའི་ཚད་མ་ཡོད་པའི་ཕྱིར་ཏེ། །དེ་འདྲ་བའི་ཐམས་ཅད་མཁྱེན་པའི་ཡེ་ཤེས་
ཡོད་པའི་ཕྱིར། ། མ་ཁྱབ་ན། །ཆོས་ཐམས་ཅད་ཆོས་ཅན། །བདེན་པར་གྲུབ་པར་ཐལ། །ཚད་
སྒྲུབ་ཡིན་པའི་ཕྱིར་ཏེ། །ཐམས་ཅད་མཁྱེན་པའི་ཚད་མས་གྲུབ་པའི་ཕྱིར། །འཁོར་གསུམ། །གོང་
དུ་མ་གྲུབ་ན། །དེ་ཐལ། །དེ་འདྲའི་ཡེ་ཤེས་རྒྱུད་ལྡན་གྱི་གང་ཟག་ཡོད་པའི་ཕྱིར་ཏེ། །ཐམས་
ཅད་མཁྱེན་པ་ཡོད་པའི་ཕྱིར། །ཐམས་ཅད་མཁྱེན་པ་མེད་རང་མ་གསུངས་ཞིག །གཞན་ཡང་།
ཁྱེད་ཀྱི་རྩོད་ཡིག་འདི། །འབྲེལ་མེད་ཅིང་མ་འདྲ་དྲེགས་པས། །ཐམས་ཅད་མཁྱེན་པ་མེད་པ་
ཐལ༑ ༑ ཐམས་ཅད་མཁྱེན་པ་ཐམས་ཅད་མཁྱེན་པ་མ་ཡིན་པའི་ཕྱིར་ཏེ། །ཐམས་ཅད་མཁྱེན་
པས་ཤེས་བྱ་ཐམས་ཅད་མ་མཁྱེན་པའི་ཕྱིར། ། མ་གྲུབ་ན། །ཤེས་བྱ་ཐམས་ཅད་ཆོས་ཅན། །བདེན་
གྲུབ་ཏུ་ཐལ། །ཚད་གྲུབ་ཡིན་པའི་ཕྱིར་ཏེ། །ཐམས་ཅད་མཁྱེན་པའི་ཚད་མས་གྲུབ་པའི་ཕྱིར།
འཁོར་གསུམ། སྨྲས་པ། །སྲིད་གསུམ་འདྲེན་པའི་རྗེས་འགྲོར་དམ་བཅས་ནས། །འབྲས་བུའི་
མཐར་ཐུག་ཤེས་བྱ་མ་ལུས་པ། ། ཇི་བཞིན་གཟིགས་པའི་སྒྲིབ་བྲལ་ཡེ་ཤེས་དང་། །ཐམས་ཅད་
མཁྱེན་པ་མི་འདོད་ཨེ་མ་མཚར། །བར་སྐབས་ཀྱི་ཚིགས་སུ་བཅད་པའོ། ༈ ཡང་ཁོང་ན་རེ།
ཀུན་རྫོབ་བདེན་པ་གཞི་མ་གྲུབ་སྟེ། །ཀུན་རྫོབ་བདེན་པ་དེ་ཉོན་མོངས་པ་ཅན་གྱི་མ་རིག་པས་བཞག་
པའི་ཕྱིར་ཏེ། །རང་འགྲེལ་ལས། །དེ་ལྟ་ན། །རེ་ཞིག་སྲིད་པའི་ཡན་ལག་གིས་ཡོངས་སུ་བསྡུས་
པ་ཉོན་མོངས་ཅན་གྱི་མ་རིག་པའི་དབང་གིས། །ཀུན་རྫོབ་ཀྱི་བདེན་པ་རྣམ་པར་བཞག་གོ །ཞེས་
གསུངས་པའི་ཕྱིར། །དེས་ན། །ཡོད་ན་དོན་དམ་བདེན་པ་ཡིན་པས་ཁྱབ་ཀྱང་ཟེར་རོ། །འོ་ན།

. 81
དོན་དམ་བདེན་པ་ཆོས་ཅན། ། ཚད་མས་དམིགས་པར་ཐལ། །ཡོད་པའི་ཕྱིར། །འདོད་ན། །དེ་
ཆོས་ཅན། ། ཁྱོད་དམིགས་བྱེད་ཀྱི་ཚད་མ་ཡོད་པར་ཐལ། །འདོད་པའི་ཕྱིར། །འདོད་ན། ། དེ་
དམིགས་བྱེད་ཀྱི་ཚད་མ་ཆོས་ཅན། །དོན་དམ་བདེན་པ་ཡིན་པར་ཐལ། །ཡོད་པའི་ཕྱིར། ། ཁྱབ་
པ་ཁས། །འདོད་མི་ནུས་ཏེ། །ཀུན་རྫོབ་བདེན་པ་ཡིན་པའི་ཕྱིར། །འཁོར་གསུམ། །ཁོང་ན་རེ།
ཆོས་ཉིད་ལ་རྩེ་གཅིག་ཏུ་མཉམ་པར་བཞག་པའི་མཉམ་གཞག་ཡེ་ཤེས་དེ་ལ། །ཀུན་རྫོབ་ཀྱི་སྣང་
བ་ཇེ་གསལ་ཇེ་གསལ་དུ་འགྲོ་བར་ཐལ །སངས་རྒྱས་ཀྱི་ས་ན་ཀུན་རྫོབ་ཀྱི་སྣང་བ་ཡོད་པའི་ཕྱིར།
ཞེ་ན་མ་ཁྱབ། །འདོད་མི་ནུས་ཏེ། །ཆོས་ཉིད་ལ་རྩེ་གཅིག་ཏུ་མཉམ་པར་བཞག་པའི་ས་བཅུའི་
མཉམ་གཞག་ཡེ་ཤེས་ལ། །ཀུན་རྫོབ་ཀྱི་སྣང་བ་མེད་པའི་ཕྱིར་རོ། ། འོ་ན། ། ས་བཅུའི་རྗེས་ཐོབ་
ཡེ་ཤེས་ལ། །ཀུན་རྫོབ་ཀྱི་སྣང་བ་ཇེ་ཆུང་ཇེ་ཆུང་དུ་འགྲོ་བར་ཐལ། །སངས་རྒྱས་ཀྱི་ས་ན་ཀུན་
རྫོབ་ཀྱི་སྣང་བ་མེད་པའི་ཕྱིར། །ཁྱབ་པ་བསྒྲིག །འདོད་ན། །རྒྱུད་བླ་མ་ལས། །བྱང་ཆུབ་སེམས་
དཔའི་ཚུལ་འདི་ནི། །རྗེས་ཐོབ་དེ་བཞིན་གཤེགས་རྣམས་དང་། །སེམས་ཅན་ཡང་དག་སྒྲོལ་བ་
ལ༑ ༑འཇིག་རྟེན་ན་ནི་མཉམ་པ་ཉིད། །ཅེས་གསུངས་པ་ལ་ཅི་ཟེར། ། ཡང་ཁོང་ན་རེ། །ལམ་
འབྲས་བུ་དང་བཅས་པ་རྗེས་སུ་མཐུན་པ་མ་ཡིན་པར་ཐལ། །སྔགས་ཕྱོགས་སུ་དཀྱིལ་འཁོར་རེ་
རེ་བསྒོམ་པའི་སྔོན་དུ་ཤུ་ནྱ་ཏའི་སྔགས་དོན་བསམས་ནས། །ཀུན་རྫོབ་ཀྱི་སྣང་བ་དགག་དགོས་པ་
གང་ཞིག །སངས་རྒྱས་ཀྱི་སར་ཀུན་རྫོབ་མཐའ་དག་སྣང་བའི་ཕྱིར། །ཟེར་ནི། །སྤྱིར་རྟགས་
དང་པོ་མ་གྲུབ་ཅིང་། །ཁྱེད་རང་ལ། །ལམ་འབྲས་བུ་དང་བཅས་པ་རྗེས་སུ་མཐུན་པ་མ་ཡིན་པར་
ཐལ༑ ༑རིམ་པ་དང་པོའི་སྐབས། །དག་པའི་རྟེན་དང་བརྟེན་པ་གཙོ་འཁོར་གྱི་གསལ་སྣང་དང་
ང་རྒྱལ་བསྒོམ་དགོས་པ་གང་ཞིག །སངས་རྒྱས་ཀྱི་སར་ཀུན་རྫོབ་ཀྱི་སྣང་བ་གང་ཡང་མེད་པའི་
ཕྱིར༑ ༑འཁོར་གསུམ། །ཁོང་ན་རེ། །སངས་རྒྱས་ཀྱི་ཐུགས་རྒྱུད་ལ་སྟོབས་སོགས་ཡོན་ཏན་
ཡོད་པར་བསྟན་ན། །དེའི་ཐུགས་རྒྱུད་ལ་སྟོབས་སོགས་ཡོན་ཏན་ཡོད་དགོས་པར་ཐལ། །དེའི་
ཐུགས་རྒྱུད་ལ་སྟོབས་སོགས་ཡོན་ཏན་ཡོད་པའི་ཕྱིར། །འདོད་ན། །དེའི་ཐུགས་རྒྱུད་ལ་ཡེ་ཤེས་

དེའི་ཐུགས་རྒྱུད་ལ་ཡེ་ཤེས་ཡོད་དགོས་པར་ཐལ། །འདོད་པའི་ཕྱིར། །འདོད་
ཡོད་པར་བསྟན་ན། །
ན༑ ༑སྟོན་པ་འདོད་ཁམས་སུ་གསར་དུ་སངས་རྒྱས་པར་ཐལ། །སྟོན་པ་འདོད་ཁམས་སུ་གསར་
དུ་འཚང་རྒྱ་ཚུལ་བསྟན་པའི་ཕྱིར། །ཟེར་ན། མ་ཁྱབ་སྟེ། །སངས་རྒྱས་ཀྱི་ཐུགས་རྒྱུད་ལ་
སྟོབས་སོགས་ཡོན་ཏན་དཔག་ཏུ་མེད་པ་ཡོད་པར་འཇུག་པ་རང་འགྲེལ་དུ་འཕགས་པ་གཟུངས་ཀྱི་
། །མིག་ཕྱིས་ལ་དེ་ལེགས་
དབང་ཕྱུག་རྒྱལ་པོས་ཞུས་པའི་མདོ་དྲངས་པ་ལས་གསལ་བར་བཤད་པས
པར་ལྟོས་ཤིག །ཡང་ཁོང་ན་རེ། །ཀུན་རྫོབ་ཏུ་ཡོད་ན་ཡོད་དགོས་པར་ཐལ། །ཀུན་རྫོབ་བདེན་
པ་ཡོད་པའི་ཕྱིར། །འདོད་ན། །འཁྲུལ་ངོར་ཡོད་ན་ཡོད་དགོས་པར་ཐལ། །འདོད་པའི་ཕྱིར་ན།
སྒྱུ་མའི་སྔགས་རྫས་ཀྱིས་བསླད་པའི་མིག་ཤེས་ལ་སྣང་བ་ལྟར་གྱི་
མ་ཁྱབ། །གུལ་ཏེ་འདོད་ན། །
རྟ་གླང་ཆོས་ཅན། །དེར་ཐལ། །དེའི་ཕྱིར། །ཡང་ཁོང་ན་རེ། །ཀུན་རྫོབ་གཞི་མ་གྲུབ་སྟེ། །བཞི་
གྲུབ་ན་ཚད་མས་གྲུབ་དགོས། ། ཚད་གྲུབ་ཀྱི་དོན་བསླུ་མེད། །བསླུ་མེད་ཀྱི་དོན་བདེན་གྲུབ་ཡིན་
པའི་ཕྱིར། །ཟེར་ན། །དོན་དམ་བདེན་པ་ཆོས་ཅན། །བདེན་གྲུབ་ཏུ་ཐལ། །བསླུ་མེད་ཡིན་པའི་
མ་དག་པའི་འཇིག་རྟེན་འཁྲུལ་རྒྱུ་ལས་ཉོན་གྱི་དབང་
ཕྱིར༑ ༑འཁོར་གསུམ། །ཡང་ཁོང་ན་རེ། །
གིས་སྣང་བ་མ་ཡིན་པར་ཐལ། །དེ་སངས་རྒྱས་ཀྱི་ཡེ་ཤེས་ལ་སྣང་བའི་ཕྱིར་ན། ། མ་ཁྱབ། །འདོད་
། །འདོད་པའི་
མ་དག་པའི་འཇིག་རྟེན་འཁྲུལ་རྒྱུ་ལས་ཉོན་གྱིས་བསྐྱེད་པ་མ་ཡིན་པར་ཐལ
ན༑ ༑
ཕྱིར༑ ༑ཡང་ན་འདིར་མ་ཁྱབ། །འདོད་མི་ནུས་ཏེ། །ལས་ལས་འཇིག་རྟེན་སྣ་ཚོགས་སྐྱེས།
ཅེས་གསུངས་པའི་ཕྱིར། །ཡང་། །ཁྱེད་ཀྱིས་རང་རྒྱུད་པས། །རང་བཞིན་ནམ། །ངོ་བོ་ཙམ་
ཡུལ་གྱི་སྟེང་ན། །ཐ་སྙད་དུ་གྲུབ་པས། །བདེན་པའི་རང་བཞིན་མེད་པ་ཞེས་སྦྱོར་ལ། །འདིར་དེ་
ཡུལ་སྟེང་ན་རང་བཞིན་ནམ་ངོ་བོ་གང་ཡང་མེད་ལ། །མེས་བསྲེག་པའི་བྱ་
ཡང་མི་སྦྱོར་པར། །
བ་བྱེད་པ་ལྟ་བུ་ནི། །བློས་བཏགས་རྐྱང་པ་མ་ཡིན་པར། །ཡུལ་སྟེང་ན་ཐ་སྙད་ཙམ་དུ་བསླུ་མེད་
ཚུགས་ཐུབ་ཏུ་ཡོད་པས། །དེ་གཉིས་ཕན་ཚུན་ངེས་པ་འདྲེན་པ་དགོས་ཀྱི། ། བྱ་བྱེད་འཁྲུལ་ངོ་ཙམ་
དུ་འཇོག་ན། །ཡིད་བརྟན་མི་རུང་ངོ༌། །ཞེས་ལན་ཅིག་མ་ཡིན་པར་ཡང་དང་ཡང་དུ་བྲིས་པ་ཉིད་

8
འགལ་འདུའི་གཙོ་བོ་ཡིན་ཏེ། །དབུ་མ་ཆེན་པོ་ལ། །ཡུལ་རང་ངོས་ནས་ཚུགས་ཐུབ་ཏུ་བྱ་བ་བྱེད་
པ་ལས་ལྷག་པའི་རང་བཞིན་དགག་རྒྱུ་ཅུང་ཟད་ཀྱང་མེད་པའི་ཕྱིར་རོ། །ཚུགས་ཐུབ་མ་སྨྲས་སོ།
ཞེ་ན། །རང་ཚུགས་མི་ཐུབ་ན་ཚད་མས་གྲུབ་པ་འགལ་ཏེ། །ཚད་གྲུབ་ཀྱི་དོན་ནི་བསླུ་མེད། །བསླུ་
མེད་ཀྱི་དོན་ནི་ཚུགས་ཐུབ་ལས་མ་འདས་པའི་ཕྱིར་རོ། །ཞེས་ཟེར་བ་ནི། །རྗེ་ཐམས་ཅད་མཁྱེན་
པའི་གསུང་རབ་མ་མཐོང་བའམ། །མཐོང་ཡང་མ་རིག་པས་བསྒྲིབས་པའི་བབ་ཅོལ་ཏེ། ། རྗེ་ཐམས་
ཅད་མཁྱེན་པའི་གསུང་རབ་རྣམས་སུ། །ཉེ་བར་འཁོར་གྱིས་ཞུས་པ་ལས། ། སྣ་ཚོགས་ཡིད་དགའ་
མེ་ཏོག་ཁ་བྱེད་ཞིང་། །གསེར་གྱི་ཁང་མཆོག་འབར་བ་ཡིད་འོང་བ། །འདི་ན་དེ་ལའང་བྱེད་པོ་
འགའ་མེད་དེ། །དེ་དག་རྟོག་པའི་དབང་གིས་བཞག་པ་ཡིན། །རྟོག་པའི་དབང་གིས་འཇིག་རྟེན་
རྣམ་བཏགས་ཏེ། །ཞེས་པ་དང་། རིགས་པ་དྲུག་ཅུ་པ་ལས་ཀྱང་། །འཇིག་རྟེན་མ་རིག་རྐྱེན་ཅན་
དུ༑ ༑གང་ཕྱིར་རྫོགས་པའི་སངས་རྒྱས་གསུངས། །དེ་ཡི་ཕྱིར་ན་འཇིག་རྟེན་འདི། །རྣམ་རྟོག་
ཡིན་ཞེས་ཅིས་མི་འཐད། །ཅེས་དང་། །བཞི་བརྒྱ་པར་ཡང་། །རྟོག་པ་མེད་པར་འདོད་ཆགས་
ལ༑ ༑ སོགས་ལ་ཡོད་ཉིད་ཡོད་མིན་ན། །ཡང་དག་དོན་དང་རྟོག་པ་ཞེས། ། བློ་དང་ལྡན་པ་སུ་
ཞིག་འཛིན། ། ཞེས་དང་། །དེའི་འགྲེལ་པར་དཔལ་ལྡན་ཐལ་བས། །རྟོག་པ་ཡོད་པ་ཁོ་ནས་ཡོད་
པ་ཉིད་དང་། །རྟོག་པ་མེད་པར་ཡོད་པ་ཉིད་མེད་པ་དེ་དག་ནི། །གོར་མ་ཆག་པར་ཐག་པ་བསྡོགས་
པ་ལ་བཏགས་པའི་སྦྲུལ་ལྟར། །རང་གི་ངོ་བོས་མ་གྲུབ་པར་ངེས་སོ། །ཞེས་པའི་ལུང་རྣམས་ཁུངས་
སུ་དྲངས་ནས། །ཆོས་ཐམས་ཅད་བློས་བཏགས་སམ། །རྟོག་བཏགས་སུ་གཞུང་ཆེན་མོ་རྣམས་
སུ་ཡང་ཡང་བྲིས་ཤིང་འདོམས་པར་མཛད་པ་དེ་ཉིད། ། མ་རིག་པས་སྒྲིབས་པས་མ་མཐོང་ཞིང་
མ་ཐོས་པའམ། །མཐོང་ཞིང་ཐོས་ཀྱང་། །དགག་རྒྱུ་གཞན་མ་རྙེད་པར། །ནང་འགལ་སྡེབ་
རྒྱུའི་གཡོ་དང་སྒྱུའི་ཟོལ་སྦྱོར་ཁོ་ན་ལྷུར་བླངས་པའོ། །བསླུ་མེད་ཀྱི་དོན་ཚུགས་ཐུབ་ཡིན་ན། ། མྱ་
ངན་ལས་འདས་པ་ཚུགས་ཐུབ་དཔྱད་བཟོད་རང་དབང་ཅན་དུ་སྨྲོས་ཤིག །དེས་ན་ཁྱེད་ཀྱིས། །སངས་
རྒྱས་རྣམས་ལ་ནི། ཆོས་ཐམས་ཅད་རྣམ་པ་ཐམས་ཅད་དུ་མངོན་པར་རྫོགས་པར་བྱང་ཆུབ་པའི་

34
ཕྱིར༑ ༑སེམས་དང་སེམས་ལས་བྱུང་བའི་རྒྱུ་བ་གཏན་ལོག་པ་ཡིན་ནོ། །ཞེས་པ་དང་། །སེམས་
འགགས་པས་དེ་སྐུ་ཡིས་མངོན་སུམ་མཛད། །ཅེས་དང་། །སྤྱོད་འཇུག་གི །སེམས་མེད་པ་ལ་
མཆོད་བྱས་པས། །ཅེས་སོགས་ཤོ་ལོ་ཀ་གཅིག་གིས་རྩོད་ལན་ལ། །ཁྱབ་པ་མ་གྲུབ་ཀྱི་ལན་མཛད་
ཀྱི༑ ༑སེམས་མེད་པ་མ་གྲུབ་བོ་ཞེས་མ་གསུངས་སོ། །ཞེས་བྲིས་འདུག་པ་ལྟར། །སངས་རྒྱས་
ཀྱི་སར་སེམས་སེམས་བྱུང་གི་རྒྱུ་བ་གཏན་མེད་པར་འདོད་པ་དང་། །ཡང་། །རོ་མཉམ་ཉིད་དུ་
ཡང་དག་ཐུགས་སུ་ཆུད་པར་མཛད་གྱུར་ན། །ཞེས་སོགས་དང་། སྤྱོད་འཇུག་ལས་ཀྱང་། །གང་
ཚེ་དངོས་དང་དངོས་མེད་དག །བློ་ཡི་མདུན་ན་མི་གནས་པ། །དེའི་ཚེ་རྣམ་པ་གཞན་མེད་པས།
དམིགས་པ་མེད་པར་རབ་ཏུ་ཞི། །ཞེས་སོགས་ཀྱིས། ། ཡེ་ཤེས་ལ་ཡུལ་སྣང་མེད་པར་བཤད་ལ།
ཞེས་སངས་རྒྱས་ཀྱི་ཡེ་ཤེས་ཡུལ་མེད་དུ་འདོད་པར་འདུག་པ་ནི། །མཁའ་རེག་བྱེད་གཞོན་སོགས།
ལུང་དེ་དག་ལ་བསམས་ནས། །སངས་རྒྱས་ལ་ཡེ་ཤེས་མེད་པར་འདོད་ཀྱང་། །སངས་རྒྱས་ཀྱི་
ཡེ་ཤེས་ཡུལ་མེད་དུ་འདོད་པ་ནི། །དེ་ལས་ཀྱང་ཐ་ཆད་དེ། ། བྱེ་བྲག་སྨྲ་བ་རྣམས། །ལྷག་མེད་
མྱང་འདས་ཀྱི་སྐབས་སུ་བེམ་རྒྱུན་ཆད་པར་འདོད་པ་དང་རྗེས་སུ་མཐུན་ནོ། །དེ་ཇི་ལྟར་ཞེ་ན། སངས་
རྒྱས་ཀྱི་ཡེ་ཤེས་ཆོས་ཅན། །ཁྱོད་ཡུལ་ཅན་མ་ཡིན་པར་ཐལ། །ཁྱོད་ཀྱི་ཡུལ་མེད་པའི་ཕྱིར། །རྟགས་
ཁས་བླངས། །ད་ཅི་ཟེར། །གཞན་ཡང་། །སངས་རྒྱས་ཀྱི་ཡེ་ཤེས་ལ་དབྱེ་ན་ལྔ་། །བསྡུ་ན། །ཇི་
ལྟ་ཇི་སྙེད་མཁྱེན་པའི་ཡེ་ཤེས་ཀྱི་དབྱེ་བ་ཡང་མེད་པར་ཐལ། །དེ་རྣམས་ཀྱི་ཡུལ་སོ་སོར་དབྱེ་རྒྱུ་
མེད་པའི་ཕྱིར་ཏེ། །དེ་རྣམས་ཀྱི་ཡུལ་མེད་པའི་ཕྱིར། །འཁོར་གསུམ། །འདི་ལྟར་འདོད་པ་ནི།
བྱང་ཆུབ་སེམས་འགྲེལ་ལས། །ཤེས་པས་ཤེས་བྱ་རྟོགས་པ་སྟེ། །ཤེས་བྱ་མེད་པར་ཤེས་པ་མེད།
དེ་ལྟ་ན་ནི་རིག་བྱ་དང་། །རིག་བྱེད་མེད་ཅེས་ཅིས་མི་འདོད། །ཅེས་ཤེས་པ་དང་ཤེས་བྱ་ཡོད་
མཉམ་མེད་མཉམ་དུ་གསུངས་པ་དང་། དེ་དང་འདྲ་བར་ཆོས་ཀྱི་རྗེ་ས་པཎ་གྱིས་ཀྱང་། ། ཡུལ་
གྱི་མཚན་ཉིད་བློས་རིག་བྱ། །ཞེས་གསུངས་པ་རྣམས་ལ་རྟོག་དཔྱོད་མ་མཛད་པ་འདྲ། །དེས་ན་
འདི་ལྟར་ཁས་ལེན་པ་ནི། །རང་གིས་ཚད་གྲུབ་དང་བདེན་གྲུབ་དོན་གཅིག་ཏུ་ཁས་བླངས་པའི་སྐྱོན་

s5
འཛེམ་སྟེ། །ཅིའི་ཕྱིར་ཞེ་ན། །སངས་རྒྱས་ཀྱི་ཡེ་ཤེས་ཀྱི་ཡུལ་དེ་ཆོས་ཅན། །སངས་རྒྱས་ཀྱི་ཡེ་
ཤེས་ཀྱིས་གྲུབ་པར་ཐལ། །དེའི་ཡུལ་ཡིན་པའི་ཕྱིར། །འདོད་ན། ། ཚད་མས་གྲུབ་པར་ཐལ།
འདོད་པའི་ཕྱིར། །འདོད་ན། །དེ་ཆོས་ཅན། །བདེན་པར་གྲུབ་པར་ཐལ། །ཚད་མས་གྲུབ་པའི་
ཕྱིར༑ ༑ཞེས་རང་ལ་དེ་མ་ཐག་འཁོར་བའི་ཕྱིར་རོ། །སྨྲས་པ། །གྲུབ་མཐའ་ངན་པའི་ཆུ་རིས་
ཅན༑ སྣཉེས་བཤད་ཆུ་འཛིན་འབུམ་འཁྲིགས་པ། །དྭངས་པར་མ་གྱུར་དེ་སྲིད་དུ། །འགལ་བའི་
དུག་ཆར་རྒྱུན་མི་འཆད། །བར་སྐབས་ཀྱི་ཚིགས་སུ་བཅད་པའོ། ༈ གཞན་ཡང་། །སངས་
རྒྱས་ཀྱི་སར་སེམས་སེམས་བྱུང་མེད་པར་འདོད་པ་ནི། །སྟོན་པའི་གསུང་རབ་མཐའ་དག་ལ་གནོད་
པ་བྱེད་ཅིང་། །ཁྱད་པར་དུ་སངས་རྒྱས་ཐམས་ཅད་ལ་སྐུར་བ་འདེབས་པ་ཡིན་ཏེ། །སངས་རྒྱས་
རྣམས་ཀྱི་ཐུགས་རྒྱུད་ལ་ཡོན་ཏན་གང་ཡང་མེད་པར་འདོད་པའི་ཕྱིར། །དེ་ཡང་། །སངས་འཕགས་
ཆོས་ཅན། ཁྱོད་ཀྱི་ཐུགས་རྒྱུད་ལ་བྱམས་སྙིང་རྗེ་བྱང་ཆུབ་ཀྱི་སེམས། །དད་འདུན་ཞི་ལྷག་སོགས་
ཏིང་ངེ་འཛིན་དང་ཤེས་རབ་ཁྱད་པར་ཅན་ཡོད་པར་ཐལ། ། ཁྱོད་སྐྱོན་ཀུན་ཟད། །ཡོན་ཏན་ཀུན་
རྫོགས་ཀྱི་སྐྱེས་བུ་ཡིན་པའི་ཕྱིར། །འདོད་ན། །དེ་ཆོས་ཅན། །ཁྱོད་ལ་དེ་དག་མེད་པར་ཐལ།
ཁྱོད་ཀྱི་རྒྱུད་ལ་སེམས་དང་སེམས་བྱུང་གཏན་མེད་པའི་ཕྱིར། །འཁོར་གསུམ། །གཞན་ཡང་།
ཁྱོད་ཀྱིས་ཕྱིན་ཅི་ལོག་གི་གྲུབ་མཐའ་རེ་བཟུང་ནས། །དེ་དང་འགལ་བའི་ལུང་ཚད་ལྡན་རྣམས་
ཀྱང་ཁས་མི་ལེན་པར། །རང་རྒྱུད་པའི་ལུགས་ཡིན། །དངོས་སྨྲ་བའི་ལུགས་ཡིན་ཟེར་ན། །སུན་
འབྱིན་བྱེད་པར་འདུག་པ། །སློབ་དཔོན་དཔའ་བོས། །འགྲོ་བ་འདི་དག་ཐམས་ཅད་ནི། ། ཁྱད་
མེད་ཉོན་མོངས་རྣམས་ཀྱིས་བཅིངས། །ཁྱོད་ནི་འགྲོ་བའི་ཉོན་མོངས་དང་། དགྲོལ་སླད་ཡུན་
རིང་ཐུགས་རྗེས་བསྡམས། །ཅེས་འགྲོ་བ་རྣམས་ཉོན་མོངས་པས་དབང་མེད་དུ་བཅིངས་པ་ལྟར།
ཐུབ་པའི་དབང་པོ་ཡང་ཐུགས་རྒྱུད་ཐུགས་རྗེ་ཆེན་པོས་བསྡམས་པར་བཤད་པ་མི་འཐད་པར་ཐལ།
དེའི་ཐུགས་རྒྱུད་ལ་ཐུགས་རྗེ་ཆེན་པོ་མེད་པའི་ཕྱིར་ཏེ། །དེའི་ཐུགས་རྒྱུད་ལ་སེམས་བྱུང་མེད་པའི་
ཕྱིར༑ ༑འཁོར་གསུམ། འདིའི་ལན་དུ་ཅི་ཟེར། །གཞན་ཡང་མདོ་ལས། །གཏི་མུག་མུན་པ་

86
མུན་ནག་གིས་རྟག་ཏུ། །སེམས་ནི་བསྒྲིབས་པར་གྱུར་པའི་སྐྱེ་དགུ་དང་། །འཁོར་བའི་བཙོན་རྭར་
ཆུད་པ་རྣམས་གཟིགས་ན། །དྲང་སྲོང་དམ་པ་དེ་ནི་ཐུགས་རྗེ་སྐྱེ། །ཞེས་གསུངས་པ་མི་འཐད་
པར་ཐལ། སངས་འཕགས་ཀྱིས། །སེམས་ཅན་གཏི་མུག་གིས་བསྒྲིབས་པའི་དབང་གིས་འཁོར་
བར་ཆུད་པ་རྣམས་མ་གཟིགས་པའི་ཕྱིར་ཏེ། །དེ་དག་ཐ་སྙད་བདེན་པ་ཡིན་པའི་ཕྱིར། །འཁོར་
གསུམ༑ ༑ཁོང་ན་རེ། །སངས་འཕགས་ཀྱིས་དེ་དག་གཟིགས་སོ་ཞེ་ན། །མ་གཟིགས་པར་ཐལ།
དེ་དག་གཟིགས་པ་ལ་བརྟེན་ནས། །སངས་འཕགས་ཀྱི་ཐུགས་རྒྱུད་ལ་སྙིང་རྗེ་ཆེན་པོ་གསར་དུ་
སྐྱེ་བ་མེད་པའི་ཕྱིར་ཏེ། །དེའི་ཐུགས་རྒྱུད་ལ་སེམས་སེམས་བྱུང་མེད་པའི་ཕྱིར། །འཁོར་གསུམ།
འོ་ན་སེམས་སེམས་བྱུང་གི་རྒྱུ་བ་གཏན་ལོག་པ་ཡིན་ནོ། །ཞེས་སོགས་ཀྱི་དོན་ཅི་ཞེ་ན། །ལེགས་
པར་བཞག་ཏུ་ཡོད་དེ། །རྣམ་པར་རྟོག་པའི་རང་བཞིན་གྱི་སེམས་སེམས་བྱུང་གི་རྒྱུ་བ་མེད་པའི་
དོན་ཡིན་པའི་ཕྱིར་ཏེ། །ཚིག་གསལ་ལས། །རྣམ་པར་རྟོག་པ་ནི་སེམས་ཀྱི་རྒྱུ་བ་ཡིན་ན། །དེ་
དང་བྲལ་བའི་ཕྱིར། །དེ་ཁོ་ན་ཉིད་དེ་ནི། །རྣམ་པར་རྟོག་པ་མེད་པ་ཡིན་ནོ། །ཞེས་དང་། །འཇུག་
པར་ཡང་། །རྣམ་རྟོག་མི་མངའ་ཁྱོད་ཀྱིས་སྲིད་མཐའི་བར། །སྐད་ཅིག་དེ་རེ་རེ་ལ་སྤྱོད་སྣ་ཚོགས་
ཇི་སྙེད་སྟོན་པ་དེ་སྙེད་འཛམ་བུའི་གླིང་། ། མ་ལུས་རྡུལ་གང་དེ་སྙེད་ལ་གྲངས་མེད། །ཅེས་གསུངས་
ཤིང་༑ ༑དེ་ཞིན་དུ། །སེམས་ཀྱི་རྡོ་རྗེ་ལ་བསྟོད་པ་ལས་ཀྱང་། །རྣམ་པར་རྟོག་པ་སྤངས་པའི་
སེམས༑ ༑རྣམ་པར་རྟོག་པ་བསྒོམས་བྱས་པའི། །འཁོར་བ་རྣམ་རྟོག་ཙམ་ཉིད་དེ། །རྣམ་རྟོག་
མེད་པ་ཐར་པ་ཡིན། །ཞེས་གསུངས་པའི་ཕྱིར་དང་། །རིན་ཆེན་ཕྲེང་བ་ལས་ཀྱང་། །དེའི་ཕྱིར་
དེ་ལྟར་མཐོང་བ་གྲོལ། །གང་གིས་མཐོང་བར་འགྱུར་ཞེ་ན། །ཐ་སྙད་དུ་ནི་སེམས་ལ་བརྗོད། །ཅེས།
དེ་ཁོ་ན་ཉིད་མཐོང་བས་གྲོལ། །གང་གིས་མཐོང་ན། ། ཐ་སྙད་དུ་སེམས་ཀྱིས་དེ་ཁོ་ན་ཉིད་མཐོང་
བར་གསུངས་ཤིང་། །འཕགས་པ་ཐོགས་མེད་ཀྱིས་ཀྱང་། །སེམས་ཡིད་རྣམ་ཤེས་གསུམ་ནི་དོན་
གཅིག་ཏུ་བཤད་ལ། །དེ་བཞིན་དུ་འཕགས་པ་གྲོལ་སྡེས་ཀྱང་། །སེམས་བསྐྱེད་པ་ཞེས་བྱ་བ་ལ།
སེམས་ནི་རྣམ་པར་ཤེས་པ་སྟེ། །རྣམ་པར་རིག་པའོ། །ཞེས་དང་། །ཆོས་དབྱིངས་བསྟོད་པ་

87
ལས༑ ༑རྡོ་རྒྱུས་ཀྱི་གོས་མེས་བསྲེགས་པས། །དྲི་མ་དག་ཅིང་གོས་མི་འཚིག་པའི་དཔེ་བཞིན།
གཞིའི་སེམས་སྦྱངས་པས། ། དྲི་མ་དག་སྟེ། །འོད་གསལ་གྱི་སེམས་སུ་འགྱུར་ཞེས་སྟོན་པ་ལ།
ཇི་ལྟར་མེ་ཡིས་སྦྱངས་པའི་གོས། ། སྣ་ཚོགས་དྲི་མས་དྲི་མ་ཅན། །ཇི་ལྟར་མེ་ཡི་ནང་བཅུག་ན།
དྲི་མ་འཚིག་འགྱུར་གོས་མིན་ལྟར། །དེ་བཞིན་འོད་གསལ་བ་ཡི་སེམས། །འདོད་ཆགས་ལས་
སྐྱེས་དྲི་མ་ཅན། ། ཡེ་ཤེས་མེ་ཡིས་དྲི་མ་བསྲེགས། །དེ་ཉིད་འོད་གསལ་མ་ཡིན་ནོ། །ཞེས་གསུངས་
པ་འདི་ཡང་ཐལ་འགྱུར་བའི་ལུགས་མིན་ཟེར་རམ། །ཁྱེད་ནི་སངས་རྒྱས་ལ་ཡེ་ཤེས་མེད་པ་རབ་
སྒྲུབ༑ ༑རེས་དགའ་ཡེ་ཤེས་ཡོད་ཅིང་། །དེའི་ཡུལ་མེད་པར་བསྒྲུབ། །ཡང་ཡེ་ཤེས་ཀྱི་ཡུལ་དུ་
དོན་དམ་བདེན་པ་འོང་ལ། ། ཀུན་རྫོབ་བདེན་པ་མི་འོང་བར་བསྒྲུབ། །ཡང་། །ཚད་མས་གྲུབ་ན།
བདེན་གྲུབ་ཡིན་དགོས་པས། །ཚད་མ་ཤེས་བྱ་ལ་མི་སྲིད་ཟེར་བ་དང་། ཡང་། །འཇུག་པར།
རྣམ་ཀུན་མཁྱེན་ཉིད་ཡེ་ཤེས་ནི། །མངོན་སུམ་མཚན་ཉིད་ཅན་དུ་འདོད། །ཅེས་གསུངས་པ་འདི་
གསལ་དྲགས་པས། །འབྲོས་ཐབས་མ་རྙེད་པར། །རྣམ་མཁྱེན་གཅིག་པུ་ཚད་མ་ཡིན་ཟེར་བ་དང་།
ཡང་༑ ༑ ཚད་མ་མེད་པར་སྨྲས་པའི་འཇུག་མནན་ཏེ། །སེངས་འཕགས་ཀྱི་ཐུགས་རྒྱུད་ལ་ཚད་
མ་ཡོད་པར་གསུངས་པ་ཡང་གཞན་ངོར་ཡིན་ཞེས་པ་དང་། །ཡང་དེ་ལྟར་གསུངས་པ། །རྣམ་
སྨིན་ལ་དགོངས་ཟེར་བ་སོགས། །མྱོས་བྱེད་ཀྱི་ཁུ་བའི་གཞན་དབང་དུ་གྱུར་པ་ལྟར། །ཐུགས་
རྣལ་དུ་མི་གནས་པའི་གཏམ་འདྲ་བས། །རྟོག་དཔྱོད་ཡང་དག་པར་མཛོད་ཅིག་། དེས་ན། །ཁྱེད་
ཀྱིས༑ ༑སངས་རྒྱས་ཀྱི་ཡེ་ཤེས་ཡུལ་མེད་དུ་བསྟན་པར་འདོད་པའི་ལུང་རྣམས་དང་། །འཇུག་
འགྲེལ་དུ། །དངོས་པོ་བྱས་པ་ཅན་ལ་མ་རེག་པར། །རང་བཞིན་འབའ་ཞིག་མངོན་སུམ་དུ་མཛད་
པས༑ ༑དེ་ཉིད་ཐུགས་སུ་ཆུད་པའི་ཕྱིར། །སངས་རྒྱས་ཅེས་བརྗོད་དོ། །ཞེས་དང་། །རྒྱལ་བ་
མ་ཕམ་པས། །མཁྱེན་ནས་ཆོས་རྣམས་མ་གཟིགས་ཕྱིར། །ཞེས་གསུངས་པ་དང་། །གཞན་
ཡང་མདོ་རྒྱུད་དུ་མར། །འདི་འདྲའི་ལུང་མང་པོ་གསུངས་པའི་དོན་ནི། །སངས་རྒྱས་ཀྱི་ཡེ་ཤེས་
ལ་ཡུལ་མཁྱེན་ཚུལ་གྱི་སྒོ་ནས་མདོར་བསྡུས་ན། །ཇི་ལྟ་བ་མཁྱེན་པའི་ཡེ་ཤེས་དང་། ཇི་སྙེད་པ་

བe
ལ༑ ༑ ཕྱུགས་རྫི་བྱིས་པ་རྣམས་ཀྱིས་རོ་སྐམ་པོ་འདི་མི་འགྱེལ་བ་ཡ་མཚན། ཞེས་ལྕགས་ནར་མེར་
བསྲེགས་ཏེ་སྙན་ལ་ཕར་ཐལ་ཚུལ་ཐལ་དུ་ཕུག་ཀྱང་གཡོ་འགུལ་མ་མཛད་པས། ཡུམ་ལྷ་མོ་སྒྱུ་འཕྲུལ་
མ་ལྷའི་གནས་སུ་ཡོད་པས་གཟིགས་ནས་མ་བཟོད་པར་འཁོར་བཅས་ནམ་མཁའ་ནས་མདུན་དུ་ལྷགས་
ནས་མཆི་མ་ཆར་དུ་བབས་པ་མཚོར་འཁྱིལ། བྱང་ཆུབ་སེམས་དཔས་ཡུམ་ལ་སྙིང་རྗེས་མ་བཟོད་པར་
གསུངས་བཏང་སྟེ། ང་ནི་མྱུར་དུ་འཚང་རྒྱ་བས་མྱ་ངན་མ་བྱེད་ཅིག །གསུངས་པས་དགའ་ནས་ལྷ་
ཡུལ་དུ་སོང་། དེའི་ཚེ་ད་ནི་རྟོགས་པ་སྐྱེས་པའི་ཕྱིར་དང་། རྗེས་འཇུག་རྣམས་ལ་བརྩེ་བས་དགོངས་
ཏེ༑ ༑དཀའ་ཐུབ་བཏང་ནས་ཞལ་ཟས་གསོལ་བར་བཞེད་པའི་ཚེ། སྡེ་གདོང་ཞེས་པའི་གྲོང་ཁྱེར་ན་
ཁྱིམ་བདག་སྡེ་ཞེས་པར། བུ་མོ་དགའི་མ་དང་། དགའ་སྟོབས་མ་ཞེས་པ་ཡོད་པས། ཟས་གཙང་གི་
སྲོས་རབ་ཏུ་བྱུང་བ་ནི་མ་གོ །ང་མཚར་ཆེ་བའི་གཏམ་ཞིབ་ཏུ་ཐོས་པས། དེའི་བཙུན་མོར་རེ་བས་རོང་
ཉིད་ཡོན་ཏན་དང་ལྡན་པའི་སྤྱོད་པ་ལེགས་པ་ལོ་བཅུ་གཉིས་སུ་བསླབས་ཤིང་། རྟག་ཏུ་སྙིང་ནས་སྨོན་
ལམ་འདེབས་པ་ལ། གཙང་མའི་རིགས་ཀྱི་ལྷས་ལུང་བསྟན་པ། ཁྱེད་ཀྱི་སྨོན་ལམ་དེ་འགྲུབ་པར་འདོད་
ན༑ ༑དྲང་སྲོང་དཀའ་ཐུབ་ལ་གནས་པ་དེ་ལ་འོ་ཐུག་ཕུལ་ལ་སྨོན་ལམ་ཐོབ། ཅེས་ཐོས་ནས། དེ་གཉིས་
ཀྱིས་བ་དམར་སེར་ལྔ་བརྒྱ་བཞོས་པའི་འོ་མ་ཉིད་སིངས། ཤེལ་སྣོད་དུ་འོ་ཐུག་བསྐོལ་ནས་སྨོན་ལམ་
བཏབ་སྟེ། ནངས་པར་བལྟས་པས་འོ་ཐུག་ཁ་ལ་འོད་ཟེར་དང་དྲི་བསུང་ལྡན་ཞིང་། རྟགས་བརྒྱད་ཀྱི་
རི་མོ་སོགས་ཡ་མཚན་མཆོག་ཏུ་གྱུར་པ་མཐོང་། དེའི་ཚེ་ཚངས་པ་དང་། བརྒྱ་བྱིན་གཉིས་བྲམ་ཟེའི་
གཟུགས་སུ་འོངས་པས། བུ་མོ་དེ་དག་དགའ་ནས་འོ་ཐུག་འདྲེན་པར་བརྩམས་པས། བརྒྱ་བྱིན་གྱིས་
བདག་པས་འདི་ལྷག །ཟས་ཕུད་ཚངས་པ་ལ་ཕུལ་ཟེར། ཚངས་པས་བདག་ལས་ཀྱང་གཙང་རིགས་
ལྷ་རྣམས་ལ་ཕུལ་བ་བསོད་ནམས་ཆེ་ཟེར། གཙང་ལྷ་རྣམས་ནམ་མཁའ་ནས་གཟུགས་བསྟན་ནས་སྨྲས་
པ༑ ༑ ཆུ་ཀླུང་ནི་རཉྫ་ན་ཞེས་པའི་ནང་ན། བྱང་ཆུབ་སེམས་དཔའ་དཀའ་ཐུབ་ཀྱིས་རིད་པ་འདི་ལ་
ཕུལ་ན་ཀུན་ལས་ཁྱད་པར་འཕགས་ཞེས་བརྗོད་པས། བུ་མོ་དེ་གཉིས་ཀྱིས་འོ་ཐུག་སྦྲང་རྩི་ཅན་དེ་རིན་
པོ་ཆེའི་སྣོད་དུ་བླུགས་ནས་བྱང་ཆུབ་སེམས་དཔའ་ལ་ཕུལ་བས། བྱང་ཆུབ་སེམས་དཔས་འོ་ཐུག་བླངས་
ཏེ་སྣོད་ཕྱིར་སྩལ་བ། དེ་གཉིས་ཀྱིས་སྣོད་དང་བཅས་ཕུལ་ཟིན་པས་མ་བླངས་པར་ཆུ་ལ་བོར་བས། ཀླུ་
རྣམས་ཀྱིས་བླངས་པ། ལྷས་བྱ་ཁྱུང་གིས་གཟིགས་ནས་འཕྲོགས་ཏེ་འཁྱེར། བྱང་ཆུབ་སེམས་དཔའི་
འོག་ཐུག་གི་སྣོད་ནི་རྒྱལ་ཆེན་བཞིས་རྡོའི་ལྷུང་བཟེད་ཕུལ་བ་གཅིག་ཏུ་མཛད་ནས་གསོལ། བྱང་ཆུབ་
སེམས་དཔས་བཀའ་སྩལ་པ། ཁྱེད་གཉིས་སྦྱིན་པ་ལ་བརྩོན་པ་འདི་སྨོན་ལམ་ཅི་ཞིག་འདེབས་པར་འདོད།

89
ཅེས་གསུངས་པས། བདག་ཅག་ནི་ཟས་གཙང་སྲས་གཞོན་ནུ་དོན་གྲུབ་ཀྱི་བཙུན་མོར་འདོད་ཞུས་པས།
བྱང་ཆུབ་སེམས་དཔའ་ནི། ཆུའི་པདྨོ་འདམ་གྱིས་མ་གོས་པ་ལྟར་ཐུགས་ལ་ཆགས་པས་གཡོ་བ་མེད་
བཞིན་གསུངས་པ། གཞོན་ནུ་དོན་གྲུབ་རབ་ཏུ་བྱུང་བ་མ་ཐོས་སམ། གསུངས་པས། དེ་རྣམས་ཤུགས་
རིང་འདོན་ཞིང་། འོ་ན་སྦྱིན་པ་འདི་གཞོན་ནུ་བྱང་ཆུབ་སྒྲུབ་པའི་རྒྱུར་གྱུར་ཅིག །ཅེས་གསོལ་ལོ། །བྱང་
ཆུབ་སེམས་དཔས་སླར་ཡངས་ནགས་སུ་བྱོན་ནས་འོ་ཐུག་གསོལ་བའི་ནུས་པས་སྐུ་ལུས་ཀྱི་སྟོབས་རྒྱས་
ཤིང་༑ ༑གསེར་གྱི་གཏན་པ་ཕྱིས་པ་བཞིན་དུ་གྱུར། དེ་ནས་དབེན་པའི་ཕྱིར་ལྗོན་ཤིང་དང་ལྡན་པའི་
རི་རྩེ་མོ་རབ་ཏུ་མཐོ་བ་ཞིག་གི་རྩེར་འཛེགས་ནས་སྐྱིལ་ཀྲུང་མཉམ་གཞག་ཏུ་བཞུགས་པས། །རི་དེ་ཞིག་
པར་གྱུར། ཐུགས་མ་བདེ་བ་ཀྱེ་མ་བདག་ནི་ལས་ལྕི་བ་དྲི་མ་ཅན་ཅི་ཞིག་ཡིན་དགོངས་པའི་ཐུགས་བསམ་
མང་དུ་གཏོང་བའི་ཚེ། ནམ་མཁའ་ནས་ལྷས་སྨྲས་པ། དམ་པ་ཁྱེད་ལ་མ་དག་པའི་ལས་ཅི་ཡང་མེད།
རྒྱུན་ཆད་མེད་པར་དགེ་བ་སྒྲུབ་པའི་བསོད་ནམས་ནི་རི་བརྒྱ་བས་ལྕི་བ་ཡིན་པས་ནགས་རི་ཞིག་པ་ཡིན།
ད་སྔོན་གྱི་བྱང་ཆུབ་སེམས་དཔའ་རྣམས་བླ་ན་མེད་པ་རྫོགས་པའི་སངས་རྒྱས་པའི་གནས་ནི་ཆུ་བོ་འདི་
བརྒལ་བའི་ཕ་རོལ་ན་རྡོ་རྗེ་གདན་ཞེས་བྱ་བ་ཡོད། དེར་གཤེགས་ཟེར་ལམ་བསྟན་ཏོ། །དེ་བཞིན་ས་
གཞི་ལ་ཞབས་བཀོད་དེ་གཤེགས་པས། གར་ཕེབས་སུ་གསེར་གྱི་པདྨ་བྱུང་བ་དག ། ས་ལ་ཆུ་རྡོལ་བ་
དང་༑ ༑འཁར་རྔ་བརྡུངས་པ་ལྟ་བུའི་སྒྲ་འབྱུང་ཞིང་། ཆུ་ཀླུང་ནེ་རཉྫ་ནའི་ས་ལ་གནས་པའི་ཀླུ་ནག་
པོ་ཞེས་མིག་ལོང་པ་ཞིག་ཡོད་པ། རྒྱལ་སྲས་དེར་བྱོན་པས་མིག་བྱེ་ཞིང་། སའི་སྒྲ་ཐོས་པས་ས་སྟེང་
དུ་ཐོན་ནས་བལྟས་པས། བྱང་ཆུབ་སེམས་དཔའ་མཐོང་ནས་རབ་ཏུ་དད་པ་དང་། གུས་པས་ཕྱག་
འཚལ་ཞིང་བསྟོད་པ་བྱེད། དེ་ནས་ཆུ་བོ་བརྒལ་ནས་གཤེགས་པས།. བརྒྱ་བྱིན་གྱིས་བསྐུལ་བས་རྩྭ་
ཚོང་བཀྲ་ཤིས་ཀྱིས་ཀུ་ཤ་ཕུལ་བ། རྡོ་རྗེ་གདན་བྱང་ཆུབ་ཤིང་དྲུང་དུ་ཀུ་ཤའི་རྩེ་མོ་གཡས་སུ་བསྟན་ཏེ་
སྟན་དུ་བཏིང་བའི་སྟེང་དུ་སྐྱིལ་ཀྲུང་མཛད་དེ། བདག་ནི་འདིར་བླ་ན་མེད་པ་ཐམས་ཅད་མཁྱེན་པའི་
བྱང་ཆུབ་ཀྱི་བདུད་རྩི་མ་ཐོབ་བར་དུ་གཡོ་འགུལ་ཙམ་མི་བྱ་བར་དམ་བཅས་ནས། གསེར་གྱི་རི་བོ་མཆོག་
རབ་ལྟར་བརྟན་པར་བཞུགས་སོ། །སྐབས་དེར་བདུད་རྣམས་རབ་ཏུ་འཁྲུགས་ནས་བར་གཅོད་ཀྱི་ཐབས་
བྱས་ཏེ། ཤཱཀྱའི་བང་མི་ཡིན་པ་ལྟར་བྱས་ནས་ཡི་གེ་ཐོགས་ཏེ་འདི་སྐད་སྨྲས། གཉེན་འདུན་ཐམས་
ཅད་བསམ་པ་མེད་པར་བོར་ནུས་པའི་མེ་ཏོག་ལྟ་བུའི་གཞོན་ནུ་ཁྱོད་བློ་ལ་སུ་འདོད། ཁྱོད་ཀྱི་གྲོང་ཁྱེར་
ནི་ལྷ་སྦྱིན་གྱིས་བླངས། བཙུན་མོའི་ཚོགས་རྣམས་ཁྱིམ་དུ་བཀག །ཡབ་ཟས་གཙང་ནི་བཙོན་དུ་བཅིངས་
ཞེས་སྨྲས་པས། མྱ་ངན་དང་ཁྲོ་བ་སྤངས་པའི་ཐུགས་ལ་རྣམ་འགྱུར་མེད་པར། འདི་ནི་བདག་ལ་བར་

20
བཙུན་བླ་མ་བཞེད་པ་མ་ཡིན་པའི། །ཡུལ་ཅན་བསླུ་མེད་འདོད་ཅེས་སྨྲ་བ་ཡང་། །ལོག་རྟོག་བསེར་
བུས་བརྫུན་པའི་སྦྱིན་ཕྱིར་ཏེ། །འབྲས་འདོད་རང་གི་དེ་ཉིད་སྟོན་པར་ཟད། །ཅེས་བྱའོ། །འདི་
ནི་རྗེ་བཙུན་བྱམས་པས། །གང་ཞིག་ཡོད་པ་མི་མཐོང་མེད་མཐོང་བ། །འདི་འདྲའི་མུན་ནག་རྣམ་
པ་འདི་གང་ཞིག །ཅེས་གསུངས་པ་ལྟར་དུ་འདུག ། ཁོ་བོ་ཅག་ནི། མགོན་པོ་ཀླུ་སྒྲུབ་ཀྱིས། ། རྨི་
ལམ་ཇི་བཞིན་སྒྱུ་མ་བཞིན། །དྲི་ཟའི་གྲོང་ཁྱེར་ཇི་བཞིན་དུ། །དེ་བཞིན་སྐྱེ་དང་དེ་བཞིན་གནས།
དེ་བཞིན་དུ་ནི་འཇིག་པ་གསུངས། །ཅེས་གསུངས་པ་ལྟར། ། སྐྱེ་འཇིག་གནས་པ་སོགས། །ཡུལ་
ཡུལ་ཅན་བརྫུན་པ་སྒྱུ་མ་ལྟ་བུར་འདོད་ཀྱི། །ཡུལ་ཅན་བསླུ་མེད་དུ་སུ་ཞིག་གིས་ཁས་བླངས་སྟོན་
ཅིག ༑ རྗེ་ཐམས་ཅད་མཁྱེན་པ་ནི། །རྩ་ཤེར། །བཅོམ་ལྡན་འདས་ཀྱིས་ཆོས་གང་ཞིག །བསླུ་བ་
དེ་ནི་བརྫུན་ཞེས་གསུངས། །འདུ་བྱེད་ཐམས་ཅད་བསླུ་བའི་ཆོས། །དེས་ན་དེ་དག་བརྫུན་པ་ཡིན།
ཞེས་པ་ཇི་བཞིན་དུ་བཞེད་པས། །ཡུལ་ཡུལ་ཅན་གཞན་རྣམས་ལྟ་ཅི་སྨོས། །ཐམས་ཅད་མཁྱེན་
པའི་ཡེ་ཤེས་ཀྱང་བརྫུན་པ་སྒྱུ་མ་ལྟ་བུར་བཞེད་པ་ཡིན་ནོ། །གཞན་ཡང་། །རྗེ་ཐམས་ཅད་མཁྱེན་
པས༑ ༑རྟེན་འབྲེལ་བསླུ་བ་མེད་པའི་བདེན་པ་དང་། །ཞེས་གསུང་པ་ལ། །ཁྱེད་ཀྱིས་ཆེད་དུ་
སྐྱོན་སྨྲ་བ་འདི་ནི། ། མུ་སྟེགས་པའི་ཐ་ཆད་རྒྱང་ཕན་གྱི་གྲུབ་མཐའ་གཙོ་བོར་འཛིན་འདོད་པ་སྟེ།
དགེ་སྡིག་ལས་འབྲས་བུ་བདེ་སྡུག་འབྱུང་བ་བསླུ་མེད་དུ་མི་འདོད་པར། །དེ་ལྟར་འབྱུང་བ་བསླུ་
བ་དང་། །དཀོན་ཆོག་གསུམ་སེམས་ཅན་གྱི་སྐྱབས་གནས་བསླུ་བ་མེད་པར་མི་འདོད་པར། །བསླུ་
བར་འདོད་པའི་ཕྱིར། །འདི་ནི། །ཁྱེད་ཀྱི་གྲུབ་མཐའ་ངན་པའི་མཚང་གཏོལ་བའི་ཕྱིར་བརྗོད་པ་
མ་གཏོགས། །རྗེས་ཟློས་བྱེད་པ་ཡང་ཡ་ང་བར་འདུག །ཁྱེད་འདི་ལྟར་སྨྲ་བ་ནི། །རྒྱལ་བའི་
གསུང་རབ་སྤྱི་མ་མཐོང་ཞིང་། །ལེགས་པར་མ་བརྟགས་པར། །ཚིག་ཟུར་རེ་རེ་ཙམ་དྲངས་ནས་།
སྐྱོན་བརྗོད་པར་འདུག་པ། །དེ་ལྟར་ན། ། སློབ་དཔོན་ཆེན་པོ་དཔའ་བོས་ཀྱང་སངས་རྒྱས་ཀྱི་གསུང་
བདེན་གྲུབ་ཏུ་འདོད་པར་ཐལ། །དེས་སངས་རྒྱས་ཀྱི་གསུང་མི་བསླུ་བར་འདོད་པའི་ཕྱིར་ཏེ། །བསྟོད་
པ་བརྒྱ་ལྔ་བཅུ་པར། །དོན་གཟིགས་པས་ནི་མི་བསླུ་བ། །ནོངས་མི་མངའ་ཕྱིར་རྗེས་སུ་མཐུན།

བ།
ལེགས་པར་སྦྱར་བས་གོ་སླ་སྟེ། །ཁྱོད་ཀྱི་གསུང་ནི་ལེགས་གསུམ་ལྡན། །ཞེས་གསུངས་པའི་ཕྱིར།
འདི་ལ་ལན་མཛད་རྒྱུ་ཅི་ཡོད། ། རྗེ་བཙུན་ས་པཎ་གྱིས་ཀྱང་། །ཕྱོགས་བཅུའི་སངས་རྒྱས་ཀྱི་ཞུ་
ཕྲིན་ལས། །སྭ་སྟི་ཐུགས་རྗེའི་སྤྱན་ལྡན་པ། །ཐམས་ཅད་མཁྱེན་པའི་ཡེ་ཤེས་ཅན། །འཇིག་རྟེན་
མངོན་སུམ་གཟིགས་པ་ལ། །མགོན་པོ་བདག་ནི་ཞུ་བར་འཚལ། །གང་ལ་སྐྱབས་སུ་མཆིས་ཀྱང་
ནི༑ ༑སྐྱབས་དེ་དུག་གིས་བསླུ་བར་མཐོང་། །བསླུ་བ་མེད་པ་སྐྱབས་ཀྱི་མཆོག །སྐྱབས་མཆོག་
ཁྱོད་ལ་སྐྱབས་སུ་མཆི། །ཞེས་གསུངས་པ་ཡང་མ་གཟིགས་སམ། །གཟུགས་ནས་རྣམ་མཁྱེན་
བར་གྱི་ཆོས་རྣམས་ཀུན། །བདེན་མེད་སྒྱུ་མ་ལྟ་བུར་བཞེད་པ་ཡིན། །ཡུལ་དང་ཡུལ་ཅན་བརྫུན་
པ་བསླུ་མེད་དུ། ། སྨྲ་པོ་དེ་ལ་འགལ་བའི་ཁུར་ཁོལ་ཞིག །བར་སྐབས་ཀྱི་ཚིགས་སུ་བཅད་པའོ།།
ཡང་། ༢༽ ཡུལ་དེར་འཁྲུལ་དང་དེ་ལ་ཚད་མ་འགལ། །ཞེས་པ་ལ། །སོ་སྐྱེའི་དབང་ཤེས་
འཁྲུལ་དང་གནོད་མེད་ཀྱི། །དབང་ཤེས་གཟུགས་སོགས་རྣམ་པར་འཇོག་པ་ཡི། །ཚད་མར་གསུངས་
ལ་འགལ་ཁུར་ཡོད་ཅེས་པ། །འཇུག་པར་གནོད་པ་མེད་པའི་དབང་པོ་ཡིས། །བཟུང་བཞིན་འཇིག་
རྟེན་གྱིས་རྟོགས་གསུངས་པ་དང་། །ཚིག་དོན་གསལ་བར་ཚད་མ་གཞལ་བྱ་གཉིས། །ཕན་ཚུན་
བལྟོས་ནས་འཇིག་པར་གསུངས་པའི་ཕྱིར། །འཇིག་བྲལ་ཟླ་བའི་ཞབས་ལའང་ཁུར་ཁོལ་ཞིག །
ཡང་༑ ༑དེའི་འགྲེལ་པ་ཁྱེད་རང་གིས་བརྩམས་པར། །རིགས་པ་བཟང་པོའི་ཁུངས་སུ་བྱས་ནས།
ཚུར་མཐོང་གི་མིག་ཤེས་མ་འཁྲུལ་བར་གྲགས་པ་འདི་ཆོས་ཅན། །གཟུགས་ལ་ཚད་མ་མ་ཡིན་པར་
ཐལ༑ ༑གཟུགས་ལ་འཁྲུལ་ཤེས་ཡིན་པའི་ཕྱིར། །རྟགས་གྲུབ་སྟེ། །དེ་བདེན་འཛིན་གྱིས་བསླད་
པས༑ ༑གཟུགས་ལ་འཁྲུལ་ཤེས་སུ་གསུངས་ཤིང་། །དངོས་སུ་ཁས་ཀྱང་བླངས་པའི་ཕྱིར་ཏེ།
ཚུར་མཐོང་གི་མིག་ཤེས་དེ། །འཁྲུལ་ཤེས་སུ་གསུངས་ཤིང་། །ཁས་བླངས་པའི་ཕྱིར། །ཟེར་བ་
མི་འཐད་དེ། ལུགས་འདིར་ཚུར་མཐོང་གི་མིག་ཤེས་མ་འཁྲུལ་བ་མེད་པའི་ཕྱིར། །ཡང་ཚུར་
མཐོང་གི་མིག་ཤེས་འཁྲུལ་བ་ལ་བསམས་ན། །རྩ་བར་མ་ཁྱབ་བོ། །དེས་ན། །ལམ་རིམ་ཆེན་
མོར༑ ༑རྣམ་པ་གཞན་དུ་གནས་པའི་དངོས་པོ་ལ། །རྣམ་པ་གཞན་དུ་སྣང་བའི་ཕྱིར། །ཞེས་

གསུངས་པས།. །དབང་པོའི་ཤེས་པ་ལ། །གཟུགས་སྒྲ་སོགས །རང་གི་མཚན་ཉིད་ཀྱིས་གྲུབ་
པར་སྣང་ལ། །དེས་ན། །ལམ་རིམ་ཆེན་མོར། །རྣམ་པ་གཞན་དུ་གནས་པའི་དངོས་པོ་ལ། །རྣམ་
པ་གཞན་དུ་སྣང་བའི་ཕྱིར་རོ། །ཞེས་གསུངས་པས། །དབང་པོའི་ཤེས་པ་ལ། །གཟུགས་སྒྲ་
སོགས༑ ༑རང་གི་མཚན་ཉིད་ཀྱིས་གྲུབ་པར་སྣང་ལ། །སྣང་བ་ལྟར་གྱི་རང་གི་མཚན་ཉིད་ཐ་
སྙད་དུ་ཡང་མེད་པས་ན། །སློབ་དཔོན་འདི། །ཐ་སྙད་དུ་ཡང་འདི་དག་འཁྲུལ་པར་བཞེད་པ་ཡིན་
ནོ༑ ༑ཞེས་གསུངས་པའི་ཕྱིར། ། དེ་ཡང་། །གཟུགས་དེ་གཟུགས་འཛིན་མིག་ཤེས་ལ་གཟུགས་
སུ་ཡང་སྣང་། །རང་གི་མཚན་ཉིད་ཀྱིས་གྲུབ་པར་ཡང་སྣང་མོད། །འོན་ཀྱང་། །དེས་གཟུགས་
གཟུགས་སུ་གཞལ་གྱི། །གཟུགས་རང་གི་མཚན་ཉིད་ཀྱིས་གྲུབ་པར་མ་གཞལ། །གཟུགས་འཛིན་
མིག་ཤེས་དེ། །གཟུགས་དང་གཟུགས་ཀྱི་སྣང་བ་དང་། །གཟུགས་རང་གི་མཚན་ཉིད་ཀྱིས་གྲུབ་
པའི་སྣང་བ་གསུམ་ཆར་ལ་ཚད་མར་སོང་ཡང་། །གཟུགས་རང་གི་མཚན་ཉིད་ཀྱིས་གྲུབ་པ་ལ་
ཚད་མར་སོང་བ་མ་ཡིན་ནོ། །དེས་ན། ། སོ་སྐྱེའི་གཟུགས་འཛིན་མིག་ཤེས་དེ། །འཁྲུལ་ཤེས་
ཡིན་ཀྱང་། །གཟུགས་ལ་ཚད་མ་ཡིན་པ་མི་འགལ་ཏེ། །ལུང་དྲངས་མ་ཐག་པ་དེའི་མཇུག་ཏུ། །དེ་
ལྟ་ན་ཡང་། །དབང་པོའི་ཤེས་པ་རྣམས། །ཐ་སྙད་དུ་གཟུགས་སྒྲ་ལ་སོགས་པའི་ཡུལ་རྣམས་རྣམ་
པར་འཇོག་པའི་ཚད་མར་མི་འཐད་པ་མེད་དེ། །ཞེས་གསུངས་པའི་ཕྱིར་རོ། །དེ་ཡང་། །ཐ་
མལ་པའི་དབང་ཤེས་རྣམས་འཁྲུལ་ཤེས་ཡིན་ཀྱང་། །འཇིག་རྟེན་ན། །ངས་གཟུགས་མཛེས་པོ་
འདི་འདྲ་མཐོང་། །སྒྲ་སྙན་པོ་ཐོས། ། དྲི་ཞིམ་པོ་བསྣམས། ། རོ་ཞིམ་པོ་མྱོང་། །རེག་བྱ་འཇམ་
རྩུབ་འདི་འདྲ་སྣང་ཞེས་གྲགས་པ་རྣམས། །དེ་དག་གིས་སོ་སོར་བཟང་ངན་ཇི་ལྟར་གཞལ་བ་ལྟར།།
བྱ་བ་བྱེད་ནུས་ཡིན་ཏེ། །དཔེར་ན། །འཇིག་རྟེན་ན། །འབྲུར་མཚུངས་ཀྱང་། །ནས་འབྲས་གློ་
སྲན་སོགས་ལ་བཟང་ངན་དང་། །གསེར་དངུལ་ལ་སོགས་པ་རིན་པོ་ཆེར་མཚུངས་ཀྱང་། །བཟང་
ངན་གྱི་དབྱེ་བ་དང་ཁྱད་པར་ཤིན་ཏུ་ཆེ་བར་བྱེད་པ་བཞིན་ནོ། །དེ་ལྟ་མོད་ཀྱི། །ཁྱེད་ནི་ཀུན་རྫོབ་
འཁྲུལ་བ་ཡིན་ཕྱིན་ཆད། །དགེ་མི་དགེའི་ལས་འབྲས་དང་། །སྒྱུ་མ་དང་ཆུ་ཟླ་སོགས་འཁྲུལ་མཉམ་

a
ཁྱད་པར་གཏན་མེད་དུ་འདོད་པ་ནི། །གྲུབ་མཐའ་ལ་མ་ཞུགས་པའི་སྐྱེ་བོ་རྨོངས་པ་དང་ལྡན་པ་རྣམས་
ལ་ཆེ་འདོན་མཛད་པར་འདུག ། ཐ་སྙད་ཀྱི་ཚུལ། །འཇིག་རྟེན་པ་དང་སྒོ་བསྟུན་པ་འདི་ནི། །སངས་
རྒྱས་རྣམས་ཀྱིས་ཀྱང་རྣམ་པར་འཇོག་པར་མཛད་དེ། །འཇུག་འགྲེལ་དུ་མདོ་དྲངས་པ་ལས། །འཇིག་
རྟེན་ང་དང་ལྷན་ཅིག་རྩོད་ཀྱི། །ང་ནི་འཇིག་རྟེན་དང་མི་རྩོད་དེ། །གང་འཇིག་རྟེན་ན་ཡོད་པར་
འདོད་པ་དེ་ནི། ། ང་ཡང་ཡོད་པར་འདོད་དོ། །གང་འཇིག་རྟེན་ན་མེད་པར་འདོད་པ་དེ་ནི། །ང་
ཡང་མེད་པར་ཞལ་གྱིས་བཞེས་སོ། །ཞེས་གསུངས་པའི་ཕྱིར། །འཇུག་པར་ཡང་། །གལ་ཏེ་
ཁྱོད་ལ་འཇིག་རྟེན་མི་གནོད་ན། །འཇིག་རྟེན་ཉིད་བལྟོས་འདི་ནི་དགག་པར་གྱིས། །ཁྱོད་དང་
འཇིག་རྟེན་འདིར་ནི་རྩོད་ཀྱིས་དང་། །ཕྱིས་ནས་སྟོབས་ལྡན་བདག་གིས་བརྟེན་པར་བྱ། །ཞེས་
དང་༑ ༑དེའི་རང་འགྲེལ་དུ། །ཁོ་བོ་ཅག་ནི་འཇིག་རྟེན་གྱི་ཀུན་རྫོབ་བཟློག་པར་བྱ་བའི་ཕྱིར། །ཤིན་
ཏུ་ཚེགས་ཆེ་བར་གནས་པར་འགྱུར་གྱི། །ཁྱོད་ཀྱིས་འཇིག་རྟེན་གྱི་ཀུན་རྫོབ་སོལ་ཞིག །གལ་ཏེ་
ཁྱོད་ལ་འཇིག་རྟེན་གྱིས་གནོད་པར་མི་འགྱུར་ན། །ངས་ཀྱང་ཁྱོད་ལ་སྟོངས་གདབ་པར་བྱའོ། །འཇིག་
རྟེན་གྱིས་ནི་གནོད་པ་ཡང་ཡིན་ཏེ། །ཞེས་གསུངས་སོ།། དེའི་རྗེས་སུ། ༣༽ རྗེས་དཔག་ཡོད་
དང་སྒྲུབ་ངག་མེད་པ་འགལ། །ཞེས་སྤྱིར་རྗེ་བཙུན་བླ་མས་བཀྲལ་བའི་ཐལ་འགྱུར་བའི་ལུགས་
ལ་ཟེར་ན། ཐལ་འགྱུར་ལུགས་ལ་རྗེས་དཔག་སྒྲུབ་ངག་དག །ཡོད་མེད་འགལ་བར་སྨྲ་ན་རང་
ཉིད་ཀྱིས། ། མ་ངེས་སྐྱོན་ཡིན་ཟླ་བས་ཚིག་གསལ་དུ། །སྒྲུབ་ངག་ཡ་ན་ལག་ལྔ་ལྡན་གསུངས་ཕྱིར་
རོ༑ ༑འོན་ཀྱང་། །རྗེ་བཙུན་བླ་མའི་གསུང་རབ་ཏུ། །མཐའ་བཞིའི་སྐྱེ་བ་འགོག་པའི་སྐབས་སུ།
སློབ་དཔོན་སངས་རྒྱས་བསྐྱངས་ཀྱི་འགྲེལ་པ་དག་གིས་བསྟན་པའི། །མྱུ་གུ་ཆོས་ཅན། །སླར་
ཡང་སྐྱེ་བ་དོན་མེད་པར་ཐལ། །རང་གི་བདག་ཉིད་དུ་རྫོགས་པར་གྲུབ་ཟིན་པའི་ཕྱིར། །ཞེས་པའི་
འོགལ་བརྗོད་ཀྱི་ཐལ་འགྱུར་འཕངས་པ་ལ་བརྟེན་ནས། །དེའི་འབྲས་བུ་མྱུ་གུ་སླར་ཡང་མི་སྐྱེ་བར་
རྟོགས་པའི་རྗེས་དཔག་སྐྱེ་བ་ཞིག་ཡོད་ཅིང་། །རྗེས་དཔག་དེའི་རྒྱུ། །དངོས་སུ་དམ་བཅའ་བསྒྲུབ་
པའི་སྦྱོར་ངག་མེད་པར་གསུངས་ཏེ། །དེ་ཡང་མྱུ་གུ་བདེན་མེད་དུ་བསྒྲུབ་པ་ལ་སྦྱར་ཏེ་བསྟན་ན་

རྟོགས་སླ་བས། །འདི་ལྟར། །སྔར་གྱི་མྱུ་གུ་སླར་ཡང་མི་སྐྱེ་བར་བསྒྲུབ་པའི་ཐལ་འགྱུར་འཕངས་
པའི་བྱེད་པ་ལས། །འབྲས་བུ་རྗེས་དཔག་སྐྱེ་བ་ཞིག་ཡོད་པར་ཐལ། ། མྱུ་གུ་ཆོས་ཅན། །རྟེན་
འབྲེལ་མ་ཡིན་པར་ཐལ། །བདེན་པར་གྲུབ་པའི་ཕྱིར། །ཞེས་པའི་ཐལ་འགྱུར་འཕངས་པའི་བྱེད་
པ་ལས། །འབྲས་བུ་རྗེས་དཔག་སྐྱེ་བ་ཞིག་ཡོད་པའི་ཕྱིར། །དེ་ལྟར་ཡིན་ཀྱང་། །དེ་འདྲའི་རྗེས་
དཔག་སྐྱེད་བྱེད་སྐབས་ཀྱི་སྒྲུབ་ངག་མེད་དེ། །རྗེ་ཐམས་ཅད་མཁྱེན་པས། །འདི་ནི་ཐལ་འགྱུར་
བྱས་པའི་ཚེ། །དེའི་བྱེད་པ་ལ་བརྟེན་ནས་རྗེས་དཔག་སྐྱེས་པ་ཡིན་གྱི། དངོས་སུ་དམ་བཅའ་བསྒྲུབ་
པའི་སྦྱོར་ངག་མེད་དོ། །ཞེས་གསུངས་པའི་ཕྱིར། །ཁྱེད་ནི། །འདི་ལྟར་གསུངས་པ་ལ་རྩོད་པར་
འདུག་ཅིང་། །རྩོད་པའི་ཚུལ་ཡང་། །དེ་ལྟར་འཕངས་པ་ལ་བརྟེན་ནས་སྐྱེས་པའི་རྗེས་དཔག་ཆོས་
ཅན༑ ༑རང་གི་རྟེན་དུ་གྱུར་པའི་རྟགས་ཡང་དག་ལ་བརྟེན་ནས་སྐྱེས་པར་ཐལ། །རྗེས་དཔག་
ཡིན་པའི་ཕྱིར། །ཁྱབ་སྟེ། །ཚིག་གསལ་ལས། །ལྐོག་ཏུ་གྱུར་པའི་ཡུལ་ཅན་རྟགས་བསྒྲུབ་པར་
བྱ་བ་ལ་མི་འཁྲུལ་བ་ལས་སྐྱེས་པའི་ཤེས་པ་ནི། །རྗེས་སུ་དཔག་པའོ། །ཞེས་གསུངས་པའི་ཕྱིར།
ཟེར་རོ། །འོ་ན། །མྱུ་གུ་ཆོས་ཅན། །རྟེན་འབྲེལ་མ་ཡིན་པར་ཐལ། །བདེན་པར་གྲུབ་པའི་ཕྱིར།
ཞེས་པའི་ཐལ་འགྱུར་ཐལ་འགྱུར་ཡང་དག་ཏུ་སོང་བ་ཡང་ཡིན། །རྟེན་འབྲེལ་གྱི་རྟགས་ཀྱིས། ། མྱུ་
གུ་བདེན་མེད་དུ་བསྒྲུབ་པའི་རྟགས་ཡང་དག་འགོད་པ་སྐབས་སུ་བབས་པའི་ཕྱིར་རྒོལ་ཡང་དག་ཀྱང་
ཡིན་པའི་གཞི་མཐུན་ཡོད་པར་ཐལ། ། མྱུ་གུ་ཆོས་ཅན། །རྟེན་འབྲེལ་མ་ཡིན་པར་ཐལ། །བདེན་
པར་གྲུབ་པའི་ཕྱིར། །ཞེས་པའི་ཐལ་འགྱུར་འཕངས་པའི་བྱེད་པ་ལས་སྐྱེས་པའི་མྱུ་གུ་བདེན་མེད་
དུ་རྟོགས་པའི་རྗེས་དཔག་དེ། །རང་གི་རྟེན་དུ་གྱུར་པའི་རྟགས་ཡང་དག་ལ་བརྟེན་ནས་སྐྱེས་པའི་
ཕྱིར་ཏེ། །དེ་འདྲའི་རྗེས་དཔག་ཡོད་པའི་ཕྱིར། །ཁྱབ་པ་ཁས་བླངས། ། མ་གྲུབ་ན། །ཐལ་
འགྱུར་བའི་མིང་འབྲེལ་མེད་དུ་ཐལ། །ཐལ་འགྱུར་ཡང་དག་འཕངས་པའི་བྱེད་པ་ལས་རྗེས་དཔག་
སྐྱེ་བ་མེད་པའི་ཕྱིར་ཏེ། ། སྨྱུ་གུ་ཆོས་ཅན། །རྟེན་འབྲེལ་མ་ཡིན་པར་ཐལ། །བདེན་པར་གྲུབ་པའི་
ཕྱིར༑ ༑ཞེས་པའི་ཐལ་འགྱུར་ཡང་དག་ཡོད་པ་གང་ཞིག །དེ་འཕངས་པའི་བྱེད་པ་ལས་སྐྱེས་

， 95
པའི་རྗེས་དཔག་མེད་པའི་ཕྱིར། །འཁོར་གསུམ། །རྩ་བར་འདོད་ན། །དེ་འདྲའི་གཞི་མཐུན་
པར་གྱུར་པའི་གང་ཟག་ཆོས་ཅན། ། མྱུ་གུ་བདེན་གྲུབ་ཏུ་ཁས་ལེན་གྱི་གང་ཟག་ཡིན་པར་ཐལ། །ཐལ་
འགྱུར་དེ་ཐལ་འགྱུར་ཡང་དག་ཏུ་སོང་བའི་གང་ཟག་ཡིན་པའི་ཕྱིར། །འདོད་ན། །དེ་ཆོས་ཅན།
མྱུ་གུ་བདེན་གྲུབ་ཏུ་ཁས་ལེན་གྱི་གང་ཟག་མ་ཡིན་པར་ཐལ། །མྱུ་གུ་བདེན་མེད་དུ་བསྒྲུབ་པའི་རྟགས་
ཡང་དག་འགོད་པའི་སྐབས་སུ་བབས་པའི་གང་ཟག་ཡིན་པའི་ཕྱིར། །འཁོར་གསུམ། ། སྨྲས་པ།
མཁས་རློམ་རྣམ་དཔྱོད་མཛུབ་རྩེས་གཞལ་དཀའ་བ། །རྒྱལ་བ་གཉིས་པའི་གསུང་རབ་བདུད་རྩེའི་
མཚོ༑ ༑བསྲུབས་པ་ལས་འོངས་ལེགས་བཤད་འོད་དཀར་ཅན། །མཁས་མང་ལྷ་ཆེན་རལ་པའི་
རྒྱུན་དུ་འབུལ། །བར་སྐབས་ཀྱི་ཚིགས་སུ་བཅད་པའོ།། ཡང་། ༤༽ མཐུན་སྣང་མེད་དང་ཆོས་
ཅན་ཚད་གྲུབ་འགལ། །ཟེར་བ་ལ། །མཐུན་སྣང་མེད་དང་ཆོས་ཅན་ཚད་གྲུབ་གཉིས། མི་ཤེས་
འགལ་སེམས་མཁས་ལ་འགལ་མིན་ཏེ། །གཟུགས་སོགས་རང་བཞིན་ཡོད་མེད་རྩོད་པའི་ཚེ། །ཆོས་
ཅན་མཐུན་སྣང་མེད་ཅེས་ཟླ་བས་གསུངས། །རྟེན་འབྲེལ་རྟགས་ཀྱིས་མྱུ་གུ་བདེན་མེད་དུ། །སྒྲུབ་
པའི་ཚུལ་གསུམ་ཚད་མས་གྲུབ་པར་ནི། ། ཀླུ་སྒྲུབ་ཟླ་བའི་ཞབས་ཀྱི་རྗེས་འབྲང་བ། །ལུང་རིགས་
སྨྲ་བའི་མཁས་རྣམས་བཞེད་པ་ཡིན། །དེ་ཡང་། །རང་གཞན་གྱི་སྡེ་པ་གཉིས། །གཟུགས་ཀྱི་
སྟེང་དུ་བདག་སྐྱེ་ཡོད་མེད་རྩོད་པ་དང་། །རང་རྒྱུད་པ་སོགས། །རང་གི་མཚན་ཉིད་ཀྱིས་གྲུབ་པ་
ཡོད་པར་འདོད་པ་རྣམས་དང་དབུ་མ་ཐལ་འགྱུར་བ། ། མྱུ་གུ་རང་བཞིན་ཡོད་མེད་རྩོད་པའི་ཚེ།
ཆོས་ཅན་ཙམ་པོ་མཐུན་སྣང་བ་ཡོད་པར་སློབ་དཔོན་ལེགས་ལྡན་འབྱེད་བཞེད་པའི་ཕྱོགས་སྔ་བརྗོད་
པ་ལ། ། ཚིག་གསལ་ལས། ། ཅི་སྟེ་ཇི་ལྟར་སྒྲ་མི་རྟག་ཅེས་བྱ་བ་ལ། །ཆོས་དང་ཆོས་ཅན་གཉིས་
སྤྱི་ཉིད་བཟུང་བ་ཡིན་གྱི། ཁྱད་པར་ནི་མ་ཡིན་ཏེ། ། ཁྱད་པར་འཛིན་ན་ནི། །རྗེས་སུ་དཔག་པ་
དང་༑ ༑རྗེས་སུ་དཔག་པར་བྱ་བའི་ཐ་སྙད་མེད་པར་འགྱུར་རོ། །འདི་ལྟར། །གལ་ཏེ་འབྱུང་བ་
ཆེན་པོ་བཞི་ལས་གྱུར་པའི་སྒྲ་འཛིན་ན་ནི། །དེ་ཕ་རོལ་པོ་ལ་མ་གྲུབ་བོ། །འོན་ཏེ། །ནམ་མཁའ་
ཡོན་ཏན་འཛིན་ན་ནི། །དེ་རང་ཉིད་སངས་རྒྱས་པ་ལ་མ་གྲུབ་པ་ཡིན་ནོ། །དེ་བཞིན་དུ། ། བྱེ་བྲག་

བ
པས་སྒྲ་མི་རྟག་པར་དམ་འཆའ་བ་ན་ཡང་། །བྱས་པའི་སྒྲ་འཛིན་ན། །དེ་གཞན་ལ་མ་གྲུབ་བོ།
འོན་ཏེ་མངོན་པར་གསལ་པར་བྱ་བ་ཡིན་ན་ནི། །དེ་རང་ལ་མ་གྲུབ་པ་ཡིན་ནོ། །དེ་བཞིན་དུ། །ཅི་
རིགས་པར་འཇིག་པ་ཡང་གལ་ཏེ་རྒྱུ་དང་བཅས་པ་ཡིན་ན་ནི། །དེ་སངས་རྒྱས་པ་རང་ལ་མ་གྲུབ་
པ་ཡིན་ལ། །འོན་ཏེ་རྒྱུ་མེད་པ་ཡིན་ན་ནི། །དེ་ཕ་རོལ་པོ་ལ་མ་གྲུབ་པ་ཡིན་ནོ། །དེའི་ཕྱིར་ཇི་
ལྟར་འདིར་ཆོས་དང་ཆོས་ཅན་སྤྱི་ཙམ་ཞིག་འཛིན་པ་དེ་བཞིན་དུ། །འདིར་ཡང་ཁྱད་པར་དོར་བའི་
ཆོས་ཅན་ཙམ་ཞིག་འཛིན་པར་འགྱུར་རོ་ཞེ་ན། །ཞེས་གསུངས། ། དེ་འགོག་པ་ལ། །དེ་ཉིད་
ལས༑ ༑དེ་ནི་དེ་ལྟར་མ་ཡིན་ཏེ། །འདི་ལྟར་གང་གི་ཚེ། །འདིར་སྐྱེ་བ་བཀག་པ་བསྒྲུབ་པར་བྱ་
བའི་ཆོས་སུ་འདོད་པ་དེའི་ཚེ། །དེ་ཁོ་ནར་དེའི་རྟེན་ཆོས་ཅན་ཕྱིན་ཅི་ལོག་ཙམ་གྱིས། །བདག་གི་
དངོས་པོ་རྙེད་པ་ནི་ཉམས་པར་གྱུར་པར་འདིས་རང་ཉིད་ཀྱིས་ཁས་བླངས་པ་ཉིད་དོ། ། ཕྱིན་ཅི་
ལོག་དང་ཕྱིན་ཅི་མ་ལོག་པ་དག་ནི་ཐ་དད་པ་ཡིན་ནོ། །དེའི་ཕྱིར་གང་གི་ཚེ། །རབ་རིབ་ཅན་གྱིས་
སྐྲ་ཤད་ལ་སོགས་ལྟར། །ཕྱིན་ཅི་ལོག་གིས་ཡོད་པ་མ་ཡིན་པ། ། ཡོད་པ་ཉིད་དུ་འཛིན་པ་དེའི་ཚེ་
ནི༑ ༑ཡོད་པར་གྱུར་པའི་དོན་ཆ་ཙམ་ཡང་དམིགས་པར་ག་ལ་འགྱུར། །གང་གི་ཚེ། རབ་རིབ་
ཅན་མ་ཡིན་པས་སྐྲ་ཤད་ལ་སོགས་པ་ལྟར། །ཕྱིན་ཅི་མ་ལོག་པས་ཡང་དག་པ་མ་ཡིན་པ་སྒྲོ་མི་འདོགས་
པ་དེའི་ཚེ་ན་ཡང་། །གང་གིས་ན། །དེའི་ཚེ་ཀུན་རྫོབ་ཏུ་འགྱུར་བ་ཡོད་པ་མ་ཡིན་པར་གྱུར་པའི་
དོན་ཆ་ཙམ་ཡང་དམིགས་པར་ག་ལ་ཡོད། །དེ་ཉིད་ཀྱི་ཕྱིར་སློབ་དཔོན་གྱི་ཞལ་སྔ་ནས་ཀྱིསཾ། །གུལ་
ཏེ་མངོན་སུམ་ལ་སོགས་པའི། །དོན་གྱིས་འགའ་ཞིག་དམིགས་ན་ནི། །བསྒྲུབ་པའམ་བཟློག་པར་
བྱ་ན་དེ། ། མེད་ཕྱིར་ང་ལ་ཀླན་ཀ་མེད། །ཞེས་གསུངས་སོ། །གང་གི་ཕྱིར། །དེ་ལྟར་ཕྱིན་ཅི་
ལོག་དང་། ། ཕྱིན་ཅི་ལ་ལོག་པ་དག་ཐ་དད་པ་དེའི་ཕྱིར། །ཕྱིན་ཅི་མ་ལོག་པའི་གནས་སྐབས་ན།
ཕྱིན་ཅི་ལོག་ཡོད་པ་མ་ཡིན་པའི་ཕྱིར་ན། །གང་ཞིག་ཆོས་ཅན་ཉིད་དུ་འགྱུར་བ་མིག་ཀུན་རྫོབ་པ་
ག་ལ་ཡོད། །དེའི་ཕྱིར། །གཞི་མ་གྲུབ་པའི་ཕྱོགས་ཀྱི་སྐྱོན་དང་། གཞི་མ་གྲུབ་པའི་གཏན་ཚིག་
ཀྱི་སྐྱོན་བཟློག་པ་མེད་པ་ཡིན་པས། འདི་ལན་མ་ཡིན་པ་ཉིད་དོ། ཞེས་གསུངས་པའི་དོན་ལ་ཞིབ་

97
ཏུ་གཟིགས་ལ། ཕྱིན་ཆད་དམ་པས་ཁྲེལ་བའི་དགག་པ་ལྟར་སྣང་དེ་འདྲའི་རྒྱུན་ཆོད་ཅིག །རང་
ལུགས་ཆོས་ཅན་ཚད་གྲུབ་པ་ཡོད་དེ། དེའི་ཕྱིར་རྟེན་འབྱུང་རིགས་པ་འདི་ཡིས་ནི། ལྟ་ངན་དྲ་
བ་མཐའ་དག་གཅོད་པར་བྱེད། ཅེས་པའི་སྐབས་ནས་བསྟན་པའི་མྱུ་གུ་བདེན་མེད་དུ་བསྒྲུབ་པའི་
རྟགས་ཆོས་དོན་གསུམ་ག་ཡོད་པའི་ཕྱིར། དེ་ནས། ཆོས་ཅན་མཐུན་སྣང་དུ་གྲུབ་མ་གྲུབ་རྩོད་
པའི་ཆོས་ཅན་ཚད་མ་གྲུབ་པར་འདོད་པའི་ཆོས་ཅན་གཉིས། རྒྱ་གར་དང་རྒྱ་ནག་བཞིན་དུ། རྒོལ་
བ་སོགས་ལ་བལྟོས་ཏེ་གཏན་མི་འདྲ་བས། ཚིག་ལ་འཁྲུལ་བར་མི་བྱའོ།། ཡང་། ༥༽ ཕྱི་དོན་
ཚད་གྲུབ་རྡུལ་ཕྲན་ཆ་བཅས་འགལ། ཞེས་པ་ལ། ཕྱི་དོན་རྡུལ་ཕྲན་ཆ་བཅས་འགལ་ཞེས་པ། །མྱོས་
ཆུས་རང་དབང་ཕྲོགས་འདྲའི་གཏམ་ཡིན་ཏེ། །དབུ་མ་འཇུགས་པར་སེམས་ཙམ་འགོག་པའི་སྐབས།
ཕྱི་དོན་ལན་གཅིག་མིན་པར་གསུངས་ཕྱིར་དང་། ཆོས་རྣམས་ཆ་དང་བཅས་པས་ཁྱབ་པའི་ཕྱིར།
བྱེ་མདོ་བཞིན་དུ་ཕྱི་དོན་འདོད་མཚུངས་པས། ། དེ་ཉིད་རྩོམ་རྒྱུ་རྡུལ་ཕྲན་ཆ་མེད་ཀྱང་། དེ་དག་
བཞིན་དེ་ངེས་པར་འདོད་དགོས་ན། བདེན་པ་གཉིས་ཀྱང་འདོད་པར་མཚུངས་པའི་ཕྱིར། ། བདེན་
པ་གཉིས་ཀྱང་དེ་ལྟར་འདོད་པར་གྱིས། །འདི་དག་གི་སྐབས་སུ། ཁྱེད་ཀྱིས། དེ་ཁོ་ན་ཉིད་ལ་
དཔྱོད་པའི་རིགས་པས། སྐྱེས་བུའི་ལུས་ནས་རྡུལ་གྱི་བར་དུ་དཔྱད་པ་ན། ཅི་ཡང་མི་རྙེད་པའི་
སྤྱོད་འཇུག་གི་ལུང་། ལུས་ནི་རྐང་པ་བྱིན་པ་མིན། །བརླ་དང་སྐེད་པའང་ལུས་མ་ཡིན། ལྟོ་དང་
རྒྱབ་ཀྱང་ལུས་མིན་ཏེ། བྲང་དང་དཔུང་པའང་ལུས་མ་ཡིན། ཞེས་པ་ནས། མཁའ་བཞིན་དེས་
ན་རྡུལ་ཡང་མེད། ཅེས་པའི་བར་དང་། འཕགས་པ་ཡབ་སྲས་ཀྱི། གང་ལ་ཕྱོགས་ཀྱི་ཆ་ཡོད་པ།
དེ་ནི་ཇི་ལྟར་རྡུལ་ཕྲན་ཡིན། ཞེས། རྡུལ་ཕྲན་བསགས་པའི་རིགས་པ་ཡོད་པར་ཐལ། དེ་ཆ་བཅས་
ཡིན་པའི་ཕྱིར་ཏེ། དེ་ཆ་བཅས་སུ་སངས་རྒྱས་པ་ཐམས་ཅད་འདོད་པའི་ཕྱིར། འཁོར་གསུམ།
གཞན་ཡང་། རྡུལ་ཕྲན་ཡོད་པར་ཐལ། དེ་ཡོད་པར་དུས་ཀྱི་འཁོར་ལོའི་བསྡུས་རྒྱུད་ལས་གསུངས་
པའི་ཕྱིར་ཏེ། ཕྲ་རབ་བརྒྱད་རྣམས་ཀྱིས་ནི་ཕྲ་མོ་འདི་གཅིག་ཕྲ་མོ་བརྒྱད་ཀྱིས་སྐྲ་ཡི་རྩེ་མོ་ཕྲ་མོ་ .
སྟེ། ཞེས་སོགས་གསུངས་པའི་ཕྱིར། མདོར་ན། ཁྱེད་ཀྱིས་རྗེས་བླ་མ་ལ། ལོ་ཆེན་སྐྱབས་

མཆོག་དཔལ་བཟང་དང་། རྗེ་རེད་མདའ་བ་ཡབ་སྲས་དབུ་མ་ཆེན་པོར་བཞུགས་པ་ལ། རྟགས་
ཀྱི་དགག་བྱ་རྒྱ་ཆེ་བས་མཐར་ལྷུང་ངོ་ཞེས་སྡང་སྨྲས་ཀྱི་དུག་གི་ཚེར་མའི་ཚོགས་ཆེན་པོ་ཡི་གེའི་སྲད་
བུ་ལ་བརྒྱུས་ཏེ། ཤོག་བུའི་མཁའ་ངོས་ནག་པོའི་དྲ་བས་ཁྱབ་པར་བྱས་སོ་ཞེས་སྐུར་བ་འདེབས་
ཤིང་༑ ༑ཁྱེད་རང་གིས་གྲུབ་མཐའ་ལོག་པ་བཟུང་བའི་རྒྱབ་རྟེན་དུ། ལོ་ཆེན་ཡབ་སྲས་སྤྱན་འདྲེན་
པར་འདུག་ཀྱང་། མཁས་གྲུབ་ཐམས་ཅད་མཁྱེན་པ་ལ། ནེ་རིང་སྒྲུབ་པ་དཔལ་གྱིས་དྲི་བ་ཞུས་
པའི་ལན་དུ། རྗེ་རེད་མདའ་བ་དང་རྗེ་བླ་མ་ཡབ་སྲས་གཉིས་པོ། ཚིག་གི་བརྗོད་ཚུལ་ཕྲན་ཚོགས་
མ་གཏོགས། དགོས་པ་མི་གཅིག་པ་གཏན་མེད་ཆེས་གསུངས་པ་ལྟར། དོན་ལ་གནས་ཏེ། རྗེ་
བཙུན་རེད་མདའ་བ་ཆེན་པོས། བླ་མ་འོད་ཟེར་རྒྱལ་མཚན་གྱི་དྲི་ལན་དུ། རྒྱུ་འབྲས་བསླུ་བ་མེད་
པའི་ཡིད་ཆེས་དང་། །རྟེན་འབྲེལ་སྟོང་པར་རྟོགས་པའི་ཤེས་རབ་གཉིས། །འབྲལ་མེད་ཟུང་དུ་
ཆུད་པར་ནམ་གྱུར་པ། །དེའི་ཚེ་མཐའ་བྲལ་དབུ་མའི་ལམ་ལ་ཞུགས། །ཇི་ལྟར་སྣང་ཞིང་གྲགས་
པའི་དངོས་འདི་ལ། རང་གཞན་གྲུབ་མཐས་བཏགས་པའི་ཀུན་བརྟགས་དང་། ལྷན་སྐྱེས་ཡིད་
ཀྱི་དངོས་འཛིན་མུན་པ་རྣམས། །རྣམ་དག་ལུང་རིགས་ཟེར་གྱིས་རབ་གསལ་ཏེ། ། སྣང་དུས་
ཉིད་ན་སྟོང་པར་རྟོགས་པ་དང་། །སྟོང་པ་རྟོགས་ཚེ་སྣང་བ་མི་འགོག་པ། །ཟུང་འཇུག་ཚུལ་ལ་
ངེས་པ་ནམ་རྙེད་པ། དེའི་ཚེ་རྒྱལ་བའི་དགོངས་པ་རྟོགས་པ་ཡིན། ཞེས་རྗེ་ཡབ་སྲས་གཉིས་མཐར་
ཐུགས་གི་དགོངས་པ་གཅིག་པས། བཀའ་བགྲོས་མཛད་པ་ལྟ་བུའི་གསུང་འདི་འདྲ་བ་ཡོད་པ་མ་
མཐོང་བའམ། མཐོང་ཡང་ཕྱིན་ཆད་རྟོག་དཔྱོད་བྱེད་པ་མི་འོང་སྙམ་པའི་གཡོ་ལབས་ཧ་ཅང་ཆེས་
སོ༑ ༑དེ་བཞིན་དུ། ཚད་གྲུབ་དང་བསླུ་མེད་ལས་གཞན་པའི་བདེན་གྲུབ་མེད་ཟེར་ཞིང་། དེའི་
དཔུང་རྒྱབ་ཏུ་རྗེ་བཙུན་ཆེན་པོ་སྤྱན་འདྲེན་པ་དང་། དེའི་གསུང་འདི་རྡོག་པས་བརྫི་བ་ཡང་མཁས་
པ་རྣམས་ཀྱི་ག་ཞའི་གནས་སོ། །ཡང་། མི་དགེ་བའི་ལས་ཀྱི་འབྲས་བུ་སྡུག་བསྔལ་འབྱུང་བ་དང་
དགེ་བའི་ལས་ཀྱིས་འབྲས་བུ་བདེ་བ་འབྱུང་བ་ཚད་མས་མ་གྲུབ་ཅིང་། ཅི་ཡང་མེད་དོ་ཞེས་སྨྲ་བ་
ནི༑ ༑རིགས་པའི་དབང་ཕྱུག་གིས། འདི་ལའང་རྗེས་སུ་བརྗོད་པ་ཡོད། །དེས་ན་ངན་པའི་མུན་

པས་ཁྱབ། ཅེས་གསུངས་པ་བདག་གིར་བྱས་པར་འདུག་སྟེ། ཆེད་ལྟ་ཁས་བླངས་ནས། ངན་
སོང་གི་རྒྱུ་འབད་པས་བསྒྲུབས་པའི་ཕྱིར་ཏེ། མགོན་པོ་ཀླུ་སྒྲུབ་ཞབས་ཀྱིས། མེད་པ་བ་ནི་ངན་
འགྲོར་འགྲོ། ཞེས་དང་། མདོར་ན་མེད་པར་ལྟ་པ་ཉིད། །ལས་དང་འབྲས་བུ་མེད་ཅེས་པ། །བསོད་
ནམས་མ་ཡིན་ངན་སོང་བ། དེ་ནི་ལོག་པར་ལྟ་ཞེས་བཤད། ཅེས་གསུངས་པའི་ཕྱིར་དང་། རྩ་
བ་ཤེས་རབ་ལས། སྟོང་པ་ཉིད་ལ་བལྟ་ཉེས་ན། །ཤེས་རབ་ཆུང་རྣམས་ཕུང་བར་འགྱུར། །ཇི་
ལྟར་སྦྲུལ་ལ་བཟུང་ཉེས་དང་། །རིགས་སྔགས་ཉེས་པར་བསྒྲུབ་པ་བཞིན། ཞེས་པ་དང་། དེའི་
འགྲེལ་པ་ཚིགས་གསལ་ལས། རེ་ཞིག་གལ་ཏེ་ཐམས་ཅད་སྟོང་པ་སྟེ། །ཐམས་ཅད་ཡོད་པ་མ་
ཡིན་ནོ་ཞེས་རྟོག་ན། དེའི་ཚེ་འདི་ལོག་པར་ལྟ་བར་འགྱུར་ཏེ། ཇི་སྐད་དུ། ཆོས་འདི་ལོག་པར་
བཟུང་གྱུར་ན། མི་མཁས་རྣམས་ནི་ཆུང་ཀྱང་འཛལ། ། འདི་ལྟར་མེད་པར་ལྟ་བ་ཡིས། ། མི་
གཙང་དེར་ནི་བྱིང་བར་འགྱུར། ཞེས་བཤད་དོ། །ཅི་སྟེ་ཐམས་ཅད་ལ་སྐུར་བ་འདེབས་པར་མི་
འདོད་ན། །དེའི་ཚེ་ཇི་ལྟར་དངོས་པོ་འདི་རྣམས་དམིགས་སུ་ཟིན་ཀྱང་། སྟོང་པ་ཉིད་དུ་འགྱུར་
ཏེ༔ དེའི་ཕྱིར་རང་བཞིན་མེད་པའི་དོན་ནི་སྟོང་པ་ཉིད་ཀྱི་དོན་མ་ཡིན་ནོ་ཞེས། །འདི་ངེས་པར་
སྟོང་པ་ཉིད་སྤོང་བར་འགྱུར་ཏེ། །དེ་ལྟར་སྤངས་ནས། །ཆོས་ཀྱིས་ཕོངས་པར་འགྱུར་བའི་ལས་
ཀྱིས་ངེས་པར་ངན་འགྲོར་འགྲོ་བར་འགྱུར་རོ། །ཇི་སྐད་དུ། ། རིན་པོ་ཆེའི་ཕྲེང་བ་ལས། །གཞན་
ཡང་དེ་ནི་ལོག་བཟུང་ན། །བླུན་པོ་མཁས་པའི་ང་རྒྱལ་ཅན། །སྤོང་བས་མ་རུངས་བདག་ཉིད་ཅན།
མནར་མེད་པར་ནི་སྤྱིའུ་ཚུགས་འགྲོ། །ཞེས་བཤད་དོ། །ཞེས་གསུངས་པས། །སླན་ཆད་བག་
ཡོད་པ་བསྟེན་ལ། །ལས་འབྲས་སོགས་མེད་ཅེས་མ་གསུང་ཞིག །སྨྲས་པ། དམུས་ལོང་ལྟ་བུའི་
སྙིགས་དུས་སྐྱེ་བོ་འགའ། །ས་འཛིན་མཐོན་པོའི་ངོས་ཀྱི་ཉལ་འགྲོ་བཞིན། །རང་གི་རང་གིས་
འགྲོ་བ་འདིས་ཆོག་གི །ངན་འགྲོའི་རྒྱུ་ལམ་གསལ་བར་བྱེད་ཅི་དགོས། །བར་སྐབས་ཀྱི་ཚིགས་
སུ་བཅད་པའོ།། ཡང་། ཙ༽ རིགས་དྲུག་ཚད་མ་རྡོས་བཅས་ཚད་གྲུབ་འགལ། ཞེས་པ་ལ།
རིགས་དྲུག་བཅུད་དང་རི་གླིང་རྡོས་བཅས་སྣོད། །ཚད་མ་ཚད་གྲུབ་བཞེད་མོད་ཡང་དང་ཡང་།

i00
འགལ་ཞེས་གཞན་ངོར་གྲངས་ཙམ་འདྲེན་པ་ཡིས། །རྨོངས་པ་མགུ་བྱེད་མཁས་པའི་བཞད་གད་
གནས༑ ༑རྣམ་པ་སྣ་ཚོགས་ལས་ཀྱིས་བསྐྱེད་པ་ཡི། །འགྲོ་རྣམས་སོ་སོའི་རྒྱུད་ཀྱི་ཚད་མ་དང་།
དེ་དག་ཡུལ་ཀུན་ཐམས་ཅད་མཁྱེན་པ་ཡིས། །ཇི་བཞིན་གཟིགས་ཕྱིར་བསམ་མི་ཁྱབ་ཅེས་གསུངས།
རྒྱལ་བ་གཉིས་པའི་གསུང་རབ་འགོག་པའི་ཕྱིར། །མདོ་རྣམས་ཁྱད་གསོད་ཡིན་ཏེ་ལུང་ལས་ཀྱང་།
དགྲ་བོ་བློ་གྲོས་ལྡན་པ་མཆོག་ཡིན་གྱི། །མཛའ་བཤེས་བློ་གྲོས་བྲལ་བ་དེ་ལྟ་མིན། །བློ་གྲོས་ཆུང་
དུས་སྦྲང་བུ་བསད་སྙམ་ནས། །རྡོ་བས་ཕ་ཡི་ཀླད་པ་བཅོམ་ལ་ལྟོས། །ཅེས་པའི་ལུང་དོན་བདག་
ཏུ་བཟུང་བྱས་ནས། །མདོ་དོན་མ་རྟོགས་ལོག་པ་བཤད་ཕྱིར་རོ།། ཡང་། ༧༽ སྐྲ་ཤད་མེད་
དང་ཀླུང་རྣག་ཡོད་པ་འགུལ། ཞེས་པ་ལ། སྐྲ་ཤད་མེད་དང་ཀླུང་རྣག་ཡོད་འགལ་ཞེས། ། ཆུ་བོ་
གངྒའི་སྟེང་དུ་རྣག་དང་ཁྲག །ཡོད་པར་འདོད་པ་དེ་ལ་སྨྲ་བར་གྱིས། །རིགས་པའི་དབང་ཕྱུག་
ཟླ་བ་གྲགས་པ་ཡིས། །ཆུ་འབབ་ཀླུང་ལ་ཡི་དྭགས་རྣག་བློ་ཞེས། །ལས་དབང་ཡུལ་དང་ཡུལ་ཅན་
ཚོགས་དགོས་པའི། །གསུང་འདི་ཁྱེད་ཀྱི་ཁ་ལ་སྨྲ་བཅད་རྒྱུ། །མདོ་ལས་སེམས་ཅན་ལས་ཀྱི་རྣམ་
སྨིན་དང་། ། སྔགས་དང་སྨན་ནུས་རྣལ་འབྱོར་ཏིང་འཛིན་མཐུ། །བདེ་གཤེགས་རྣམ་འཕྲུལ་བསམ་
གྱིས་མི་ཁྱབ་པར། །གསུངས་ཕྱིར་གཟུགས་ཅན་གཟུགས་ཀྱིས་མི་བསྒྲིབ་དང་། །འགལ་ལ་མ་
འཁྲུལ་ཚད་མ་འཕེན་པ་སོགས། །དམུས་ལོང་འདོམ་གྱིས་ལྷ་ལམ་འཇལ་བར་ཟད། ། དེ་ཡང་
མདོ་ལས། །སེམས་ཅན་རྣམས་ཀྱི་ལས་ཀྱི་རྣམ་པར་སྨིན་པ་བསམ་གྱིས་མི་ཁྱབ། སྔགས་དང་
སྨན་གྱི་ནུས་པ་བསམ་གྱིས་མི་ཁྱབ། རྣལ་འབྱོར་པའི་ཏིང་ངེ་འཛིན་ཀྱི་མཐུ་བསམ་གྱིས་མི་ཁྱབ།
དེ་བཞིན་གཤེགོས་པའི་བྱིན་རླབས་དང་སྤྲུལ་པ་བསམ་གྱིས་མི་ཁྱབ། ཅེས་གསུངས་པའི་བསམ་
གྱིས་མི་ཁྱབ་པ་བཞི་པོ་དེ་ཡང་། དང་པོ་ནི། ཡི་དྭགས་འགའ་ཞིག་གིས་གངྒའི་འགྲམ་དུ་སླེབས་
པ་ན། ཆུ་བོ་གངྒ་མི་སྣང་བར་འོག་གཞིའི་གྲམ་པ་སྣང་བ་དང་། གཉིས་པ། མི་འཚིག་པའི་སྔགས་
ཀྱི་ནུས་པས༔ ལྕགས་གོང་དམར་འབར་བ་ལ་རེག་ཀྱང་ཚ་རེག་མི་འབྱུང་བ་དང་། སྨན་ཁ་ཅིག་
ལུས་ལ་བཅངས་པ་དང་། རེག་པ་ཙམ་གྱིས། མཁའ་ལ་འགྲོ་ནུས་ཤིང་ནད་ལས་གྲོལ་བ་དང་།

101
ཏིང་ངེ་འཛིན་གྱི་ནུས་པས། ཀུན་ཏུ་བཟང་པོའི་མཆོད་པའི་སྤྲིན་དངོས་སུ་སྤྲོས་ནས། རྒྱལ་བ་
རྣམས་མཆོད་ཅིང་། གཞན་ཡང་། ཕུག་པ་འདོམ་གང་གྲུ་བཞི་པའི་ནང་དུ། འཁོར་ལོས་བསྒྱུར་
བའི་རྒྱལ་པོའི་དཔུང་ཆུང་དུ་མ་སོང་ཞིང་། ཕུག་པ་ཆེ་རུ་མ་སོང་བར་འཇུག་ནུས་པ་དང་། སྟོན་
པ་མཆོག་གི་སྤྲུལ་སྐུའི་ཐུགས་རྗེས། ཁྱིམ་པ་གོས་དཀར་པོ་ཅན་ལ། ཚུར་ཤོག་གསུངས་པ་ཙམ་
གྱིས་དགེ་སློང་དངོས་སུ་འགྱུར་བ་དང་། ཁྱད་པར་དུ། རྡུལ་གཅིག་ཡུལ་ལ་མཁའ་གཏུགས་འཇིག་
རྟེན་དང་། །འཇིག་རྟེན་མཐའ་ཡས་ཕྱོགས་ཁྱབ་རྡུལ་སྟོན་མོད། །རྡུལ་རགས་མི་འགྱུར་འཇིག་
རྟེན་ཕྲ་མི་འགྱུར། །རྣམ་རྟོག་མི་མངའ་ཁྱོད་ཀྱིས་སྲིད་མཐའི་བར། །སྐད་ཅིག་དེ་རེ་རེ་ལ་སྤྱོད་
སྣ་ཚོགས། ། ཇི་སྙེད་སྟོན་པ་དེ་སྙེད་འཛམ་བུའི་གླིང་། ། མ་ལུས་རྡུལ་གང་དེ་སྙེད་ལ་གྲངས་མེད།
ཅེས་གསུངས་པ་རྣམས་ལ། བློ་གྲོས་དམན་པ་ཁྲོན་པའི་རུས་སྦལ་གྱི་རྣམ་ཐར་སྐྱོང་བ་འགའ་ཞིག་
གིས་༑ ༑འགུལ་བ་ལ་མ་འཁྲུལ་པའི་ཚད་མ་ཡོད་པར་ཐལ། ཟེར་བ་དང་། གཟུགས་ཅན་གྱི་
གོས་གཟུགས་ཅན་གཞན་གྱིས་མི་སྒྲིབ་པར་ཐལ། ཞེས་འཕེན་པར་འདུག་པ་ནི། རྒྱལ་བས་བསམ་
གྱིས་མི་ཁྱབ་པའི་གནས་སུ་གསུངས་པའི་ནམ་མཁའ་ལ༔ དམུས་ལོང་འདོམ་གྱིས་འཇལ་བའི་དཀའ་
ཐུབ་བྱེད་པར་ཟད་དོ། །རྗེ་ཐམས་ཅད་མཁྱེན་པ་ཆེན་པོས་ནི། ལྕགས་གོང་དམར་འབར་བ་ལ་
མི་འཚིག་པའི་རིག་སྔགས་དང་ལྡན་མི་ལྡན་གཉིས་ཀྱིས་རེག་བྱ་འཇལ་ཚུལ་གྱི་དབང་དུ་མཛད་ནས།
ཊཱིཀ་ཆེན་དུ། ལུས་ཤེས་ཚད་མ་གཉིས་གཅིག་གིས་གྲུབ་པའི་རེག་བྱ། ཅིག་ཤོས་ཀྱིས་གྲུབ་པ་ནི་
མིན་པས། གཉིས་ཀ་ཚད་མར་ཁས་བླངས་ཀྱང་། ཚད་མ་གཅིག་གིས་གྲུབ་པ་ཅིག་ཤོས་ཀྱིས་
འགོག་པ་མིན་ནོ། །ཞེས་གསུངས་པས། ཆུ་དྭངས་ཤིང་བསིལ་བའི་མདུན་དུ། ལས་ཅན་གྱི་ལྷ་
མི་ཡི་དྭགས་གསུམ་སླེབས་པའི་ཚེ། མིག་ཤེས་ཚད་མ་གསུམ་གྱིས་ཇི་ལྟར་གཞལ་བ་ཡང་རྟོགས་
པར་འགྱུར་རོ།། ཡང་། ༨༽ རྫས་གྲུབ་མེད་དང་དངོས་པོ་ཡོད་པ་འགལ། ཞེས་པ་ལ། རྫས་
གྲུབ་མེད་དང་དངོས་ཡོད་འགལ་ཞེས་པའང་། །བདེན་དངོས་མེད་དང་དངོས་པོ་ཡོད་པ་ལ། །འགལ་
བ་ཀུན་མཁྱེན་གྱིས་ཀྱང་གཟིགས་མི་འགྱུར། །ཁྱོད་ཉིད་རྗེས་གྲུབ་འདོད་ན་དབུ་མ་པའི། །དྲི་ཙམ་

102
མི་བྲོ་དངོས་པོ་མི་འདོད་ན། །དངོས་པོ་སྟོང་པ་ཉིད་ཀྱི་སྟོང་གཞི་ཡི། །ཆོས་ཅན་མི་འདོད་དམ་
པས་ཁྲེལ་བའི་གནས། །སྟོང་གཞི་ཆོས་ཅན་མ་གྲུབ་སྟོང་པ་ཉིད། །སྟོང་ཉིད་རབ་དབྱེར་འདོད་
ན་མོ་གཤམ་བུའི། །སྟོང་ཉིད་སྟོང་ཉིད་རབ་དབྱེར་འདོད་པར་གྱིས།། ཡང་། ༩༽ གཞན་སྐྱེ་
མེད་དང་ས་སྨྱུག་རྫས་གཞན་འགལ། ཞེས་པ་ཡང་། ལུགས་འདིར་གཞན་སྐྱེ་མེད་པར་གྲགས་
ཤིང་གྲུབ། །རང་བཞིན་གྱིས་གྲུབ་ས་བོན་མྱུ་གུ་གཉིས། །བསྐྱེད་བྱ་སྐྱེད་བྱེད་གཞན་སྐྱེའི་དོན་དུ་
གསུངས༑ ༑ས་སྨྱུག་ཐ་དད་བསྐྱེད་བྱ་སྐྱེད་བྱེད་དུ། །ལེགས་པར་འདོད་ཀྱི་དེ་ལ་གཞན་སྐྱེ་ཞེས།
སྨྲ་བ་དེ་ཡང་ས་བོན་མྱུ་གུ་སོགས། །ཚད་མའི་གཞལ་བྱར་མི་འདོད་ངན་རྟགས་ཡིན། ཡང་།
༡༠༽ བདེན་བརྫུན་ཡོད་དང་ཡང་ལོག་མེད་པ་འགལ། ཞེས་པ་ཡང་། འཕགས་མཆོག་ཀླུ་ཡིས་
རིགས་པ་དྲུག་ཅུ་པར། ། མྱ་ངན་འདས་པ་བདེན་པ་གཅིག་པུ་དང་། །རྩ་ཤེར་འདུ་བྱེད་ཐམས་
ཅད་བསླུ་བའི་ཆོས། །དེ་དག་བརྫུན་ཞེས་གསུངས་ལ་བླ་མ་རྗེས། །སྐྱོགས་བཤད་མ་མཛད་སྒྲ་
ཟིན་ཞལ་གྱིས་བཞེས། །ཡང་ལོག་དབྱེ་བ་རང་རྒྱུད་ཁོ་ན་ཡི། །གྲུབ་མཐའ་ཡིན་པས་འགལ་བར་
ཇི་ལྟར་འགྱུར། །འོན་ཀྱང་དཔལ་ལྡན་ཟླ་བས་ཀུན་རྫོབ་ལ། །འཇིག་རྟེན་ཤེས་ངོ་ལ་བལྟོས་ཡང་
ལོག་བཞེད། །གནོད་པ་ཡོད་མེད་དབང་པོ་དྲུག་ཟུང་གི །ཡུལ་དང་ཡུལ་ཅན་དབྱེ་བ་རྟོགས་པར་
གྱིས༑ ༑འོན་ཀྱང་ཁྱེད་ནི་གནོད་པ་ཡོད་མེད་ཀྱི། །ཡུལ་དང་ཡུལ་ཅན་ཁྱད་པར་མི་འདོད་པས།
ཟླ་བའི་ཞབས་ལ་རྒོལ་བ་ཁོ་ནར་ཟད། དེ་ཡང་། མདོ་ལས་མྱ་ངན་ལས་འདས་པ་བདེན་པ་གཅིག་
པར་གསུངས་པ་ལྟར། རིགས་པ་དྲུག་ཅུ་པ་ལས་ཀྱང་། མྱ་ངན་འདས་པ་བདེན་གཅིག་པུ། །རྒྱལ་
བ་རྣམས་ཀྱིས་གང་གསུངས་པ། །དེའི་ཚེ་ལྷག་མ་ལོག་མིན་ཞེས། །མཁས་པ་སུ་ཞིག་རྟོག་པར་
བྱེད༑ ༑ ཅེས་མྱ་ངན་ལས་འདས་པ་བདེན་པ་དང་། ཡང་རྩ་ཤེས། བཅོམ་ལྡན་འདས་ཀྱིས་ཆོས་
གང་ཞིག །བསླུ་བ་དེ་ནི་བརྫུན་ཞེས་གསུངས། །འདུ་བྱེད་ཐམས་ཅད་བསླུ་བའི་ཆོས། །དེས་ན་
དེ་དག་བརྫུན་པ་ཡིན། ཞེས་བརྫུན་པའི་རྣམ་གཞག་གསུངས་པས། ཁྱེད་ཅག་ཀུན་རྫོབ་བདེན་པ་
གཞི་མ་གྲུབ་པར་འདོད་པ་རྣམས་མ་གཏོགས། གྲུབ་མཐའ་སྨྲ་བ་སུ་ཡང་བདེན་པ་དང་བརྫུན་པའི་ ，

13
རྣམ་དབྱེ་མི་འདོད་པ་མེད་དོ། །ཀུན་རྫོབ་ལ་ཡང་དག་པ་དང་། ལོག་པའི་དབྱེ་བ་ནི། ཐལ་རང་
གཉིས་ཀྱི་ནང་ནས། །རང་རྒྱུད་པ་ཁོ་ནའི་ལུགས་ཡིན་ཏེ། བདེན་གཉིས་ལས། ། སྣང་དུ་འདྲ་
ཡང་དོན་བྱེད་དགུ །ནུས་པའི་ཕྱིར་དང་མི་ནུས་ཕྱིར། །ཡང་དག་ཡང་དག་མ་ཡིན་པས། །ཀུན་
རྫོབ་ཀྱི་ནི་དབྱེ་བ་བྱས། ཅེས་འབྱུང་བ་ལྟར་ཡིན་པས། དེ་གཉིས་འགལ་ཞེས་སྨྲ་བ་ལ་རྒྱུ་མཚན་
ཅི་ཡོད་སོམས་ཤིག །དཔལ་ལྡན་ཟླ་བའི་ལུགས་ལ་ནི། རྗེ་ཐམས་ཅད་མཁྱེན་པས། ཊཱིཀ་ཆེན་
དུ༑ ༑ཀུན་རྫོབ་ལ་ཡུལ་ཡུལ་ཅན་གཉིས་ལས། ཐོག་མར་འཇིག་རྟེན་པའི་ཤེས་པ་ལ་བལྟོས་ནས།
ཡུལ་ཅན་ལ་ཡང་དག་པ་དང་ལོག་པ་གཉིས་སུ་སྟོན་པ་ནི། ཤེས་བྱ་ལ་བདེན་པ་གཉིས་སུ་ཕྱེ་བར་
མ་ཟད། །བརྫུན་པ་མཐོང་བའི་ཡུལ་ཅན་ལ་ཡང་། ཡང་དག་པ་དང་ལོག་པ་གཉིས་སུ་འདོད་དེ།
ཞེས་ཀུན་རྫོབ་ལ། འཇིག་རྟེན་པའི་ཤེས་ངོ་ལ་བལྟོས་ཏེ། ཡང་ལོག་གི་དབྱེ་བ་བཞེད་ལ། དེ་ནི་
ཟླ་བའི་དགོངས་པ་ཐར་ཐུག་པ་ཡིན་ཏེ། གནོད་པ་མེད་པའི་དབང་པོ་དྲུག་རྣམས་ཀྱིས། །བཟུང་
བ་གང་ཞིག་འཇིག་རྟེན་གྱིས་རྟོགས་ཏེ། །འཇིག་རྟེན་ཉིད་ལས་བདེན་ཡིན་ལྷག་མ་ནི། །འཇིག་
རྟེན་ཉིད་ལས་ལོག་པར་རྣམ་པར་བཞག །ཅེས། གནོད་མེད་ཀྱི་དབང་པོ་དྲུག་ཡུལ་དང་བཅས་
པ༑ ༑འཛིག་རྟེན་ཤེས་ངོ་ལ་བལྟོས་ཏེ་བདེན་པ་དང་། དེ་ལས་ལྡོག་པའི་དབང་པོ་དྲུག་ཡུལ་དང་
བཅས་པ། འཇིག་རྟེན་ཤེས་ངོ་ལ་བལྟོས་ཏེ། ལོག་པར་བཞག་པའི་ཕྱིར། དེ་འདྲ་བའི་ལོག་པའི་
མཚན་གཞི་འཛིན་པ་ལ། མི་ཤེས་གཉིད་ཀྱིས་རབ་བསྐྱོད་མུ་སྟེགས་ཅན། །རྣམས་ཀྱིས་བདག་
ཉིད་ཇི་བཞིན་བཏགས་པ་དང་། །སྒྱུ་མ་སྨིག་རྒྱུ་སོགས་ལ་བཏགས་པ་གང་། །དེ་དག་འཇིག་རྟེན་
ལས་ཀྱང་ཡོད་མིན་ཉིད། ཅེས་གསུངས་སོ། འདི་ལྟ་བུའི་ལུང་གསལ་བར་སྣང་ཡང་། ཁྱོད་
ཀྱིས༑ ༑ ཐ་སྙད་ཡིན་ཕྱིན། འཁྲུལ་པ་ལ་བཟང་ངན་གྱི་ཁྱད་པར་གཏན་མེད་དུ་འདོད་པ་འདི། འཇུག་
པ་དང་དངོས་འགལ་དུ་རྟོགས་པར་གྱིས་ཤིག། ཡང་། ༡༡༽ ཡན་ལག་ལ་དཔྱད་བུམ་པ་མི་
རྙེད་དང་། །སྐད་ཅིག་ལ་དཔྱད་ཞིག་པ་རྙེད་པ་འགལ། ཞེས་ཟེར་བ་ལ། ཆ་ཤས་དབྱེ་ན་ཆ་ཅན་
མི་རྙེད་པས། །སྐད་ཅིག་ལ་དཔྱད་ཞིག་པ་རྙེད་ཅེས་པ། །རྗེ་བཙུན་བསུང་རབ་གང་ན་འདུག་པ་

i04
སྨོས༑ ༑ཆོས་ཀུན་གདོད་ནས་རང་བཞིན་དག་པའི་ཕྱིར། །ལས་ཞིག་འགྱུར་བའི་རྒྱུན་ལས་འབྲས་
བུ་འབྱུང་། །དངོས་དང་དངོས་མེད་འདུས་བྱས་ཡིན་ཞེས་དང་། །ལས་འགགིས་ཡུན་རིང་ལོན་
ལས་འབྲས་འབྱུང་བར། །གསུངས་ཕྱིར་ཁྱེད་ཀྱང་ཞིག་པ་དངོས་འདོད་མོད། །སྐད་ཅིག་མི་འདོད་
མི་འཇིག་འབྲས་འདོད་པས། །རྟགུ་ལས་འབྲས་བུ་འབྱུང་བར་འདོད་པར་གྱིས། །རིགས་པའི་
དབང་ཕྱུག་ཆོས་ཀྱི་གྲགས་པ་ཡིས། །གང་གི་རང་བཞིན་མི་འཇིག་ཆོས་དེ་ལ། །མཁས་རྣམས་
རྟག་ཅེས་བརྗོད་པར་གསུངས་ཕྱིར་རོ། །དེ་ཡང་མདོ་ལས། ལུས་ཅན་རྣམས་ཀྱི་ལས་རྣམས་ནི།
སྐལ་པ་བརྒྱར་ཡང་ཆུད་མི་ཟ། །ཚོགས་ཤིང་དུས་ལ་བབ་པ་ན། །འབྲས་བུ་ཉིད་དུ་སྨིན་པར་འགྱུར།
ཞེས་དང་། ལས་བསགས་ནས་སྐལ་པ་བརྒྱ་སྟོང་ལོན་ཀྱང་། དེའི་འབྲས་བུ་འབྱུང་བར་གསུངས་
， པ་ལཔོ་ལ། 
། ཉྩ
ཞིག་འཇིག་གཅིག་ཏུ་འདོད་པའི་ཕྱི་རོལ་པ་དག་ན་རེ། དེ་ལྟ་བུའི་ལས་དེ། རང་འབྲས་
འབྱིན་པའི་བར་དུ་ཡོད་ན། རྟག་པར་འགྱུར་ལ། ལས་བསགས་མ་ཐག་པའི་སྐད་ཅིག་གཉིས་
པར་ཞིག་ན། ལས་དེས་རང་འབྲས་བསྐྱེད་མི་ནུས་ཏེ། དེ་སྐད་ཅིག་གཉིས་པར་ཞིག་ཅིང་། ཞིག་
པོ་དངོས་མེད་ཡིན་པའི་ཕྱིར། ཞེས་རྩོད་པ་ཡིན་ཏེ། རྩ་ཤེར། གལ་ཏེ་སྨིན་པའི་དུས་བར་དུ།
གནས་ན་ལས་དེ་རྟག་པར་འགྱུར། །གལ་ཏེ་འགགས་ན་འགགས་གྱུར་པ། །ཇི་ལྟར་འབྲས་བུ་
བསྐྱེད་པར་འགྱུར། ཞེས་གསུངས་པའི་ཕྱིར། འདིའི་ལན་ལ། རང་སྡེ་འོག་མ་རྣམས་ན་རེ། དེ་
སྐད་ཅིག་གཉིས་པར་ཞིག་ཀྱང་། འབྲས་བུ་མི་བསྐྱེད་པའི་སྐྱོན་མེད་དེ། ལས་དེ་འཇིག་པར་ཕྱོགས་
པའི་ཚེ། ལས་ཀྱི་ནུས་པ་འཇོག་པའི་རྟེན་ཡོད་པའི་ཕྱིར་ཟེར། ནུས་པ་འཇོག་པའི་རྟེན་ལ་མི་མཐུན་
པ་མང་ཡང་། ཡི་གེ་མང་བས་འཇིགས་ནས་མ་བཀོད་དོ། །རང་ལུགས་ཀྱི་ལན་ནི། དེ་འདྲའི་
ལས༑ ༑བསྐལ་མང་ལོན་ཀྱང་། འདྲས་བུ་ངེས་པར་འབྱུང་སྟེ། དེ་རང་བཞིན་གྱིས་མི་འགག་
ཅིང་༑ ༑རང་བཞིན་གྱིས་མ་འགགས་པའི་ལས་ལས་འབྲས་བུ་འབྱུང་བའི་ཕྱིར་ཏེ། ཀུན་གཞིའི་
རྣམ་ཤེས་དང་། ཐོབ་པ་དང་། དཔང་རྒྱ་དང་འདྲ་བའི་ཆུད་མི་ཟ་བ་སོགས། ལས་ཀྱི་བག་ཆགས་
བསྒོ་བའི་གཞིར་ཁས་མི་ལེན་པར། སེམས་སམ་རྣམ་པར་ཤེས་པའི་ཕུང་པོ་སོགས་ལ་བརྟེན་ནས་

105
བཏགས་པའི་མིང་རྐྱང་གི་ང་ཙམ་ཞིག་། ལས་ཀྱི་བག་ཆགས་འཇོག་པའི་གཞིར་འདོད་པའི་ཕྱིར་
ཏེ༑ ༑ལས་ཞིག་པའི་བག་ཆགས་རིམ་བཞིན་ཞིག་པ་ལས་འབྲས་བུ་འབྱུང་བའི་ཕྱིར་ཏེ། འཇུག་
པའི་ཊིཀ་ཆེན་ལས། གང་ཕྱིར་རང་བཞིན་གྱིས་དེ་མི་འགག་པ། དེའི་ཕྱིར། ཞེས་པའི་རྒྱུ་མཚན་
ཉིད་ཀྱིས། ལས་ཞིག་པའི་ཞིག་པ་ལས། ཕྱིས་ཀྱི་འབྲས་བུ་འབྱུང་བ་འགྲུབ་པས། ཅེས་པ་དང་།
སྐད་ཅིག་དང་པོ་དུས་གཉིས་པར་ཞིག་པ་ནི། དངོས་སུ་དགག་བྱ་བཅད་ནས་རྟོགས་དགོས་པས
དགག་པ་ནི་ཡིན་ལ། མེད་དགག་ནི་མ་ཡིན་པས། མ་ཡིན་དགག་སྟེ། ཞིག་རྒྱུ་དེ་བཅད་པ་ཙམ་
མིན་གྱི། དེ་བཅད་པ་དངོས་པོ་ཞིག་འཕངས་པའི་ཕྱིར་རོ། ཞེས་གསུངས་པའི་ཕྱིར། དེས་ན།
ཁྱེད་དབུ་མ་ཆེན་པོ་པར་ནི་ཁས་ལེན་པར་འདུག །རྩ་ཤེར།། དངོས་དང་དངོས་མེད་འདུས་བྱས་
ཡིན༑ ༑ཞེས་པ་དང་། འཇུག་པར། ལ་ལར་ལས་འགགས་ཡུན་རིང་ལོན་ལས་ཀྱང་། །འབྲས་
བུ་ཡང་དག་འབྱུང་བར་རིག་པར་གྱིས། ཅེས་དང་། ཚིག་གསལ་ལས། ཞིག་པ་དངོས་པོར་
བསྒྲུབ་པའི་ལུང་རིགས་གཉིས་གསུངས་པའི། ལུང་ནི། ས་བཅུ་པའི་མདོ་ལས། སྐྱེ་བའི་རྐྱེན་
གྱིས་རྒ་ཤི། ཞེས་སོགས་དྲངས་ཤིང་། རིགས་པ་ནི། དེ་ཉིད་ལས། འཇིག་པ་རྒྱུ་མེད་དུ་ཁས་
བླངས་ནས། འདུས་བྱས་སྐད་ཅིག་མར་སྨྲ་བ་ལྟར་ན། རྒྱུ་མེད་པས་འཇིག་པ་མེད་པའི་ཕྱིར། དངོས་
པོ་སྐད་ཅིག་གིས་འཇིག་པ་དང་བྲལ་བ་རྣམས། འདུས་བྱས་སུ་ཇི་ལྟར་འགྲུབ། དེའི་ཕྱིར་དེ་ཐམས་
ཅད་ནི་མི་འཇིག་པར་འགྱུར་རོ། །ཞེས་གསལ་བར་གསུངས་པ་ལྟར། ཞིག་པ་འདུས་བྱས་སུ་ནི་
འདོད་ལས་ཆེ། དེ་འདོད་ན། རྗེ་བཙུན་བླ་མས། ལས་ཞིག་པའི་རྒྱུན་སྐད་ཅིག་སྐད་ཅིག་གིས་
འགྱུར་བའི་རྗེས་སུ་འབྲས་བུ་སྨིན་པར་གསུངས་པ་ལ། སྐད་ཅིག་ལ་དཔྱད་པས་ཞིག་པ་རྙེད་ཅེས།
སྐུར་ཞུས་ཆེན་པོ་བྱས་འདུག་པ། ཁྱེད། ཞིག་པའི་རྒྱུན་མི་འཇིག་པར་འདོད་པར་འདུག་པ་ནི།
རིགས་པའི་དབང་ཕྱུག་གིས། གང་གི་རང་བཞིན་འཇིག་མེད་པ། །དེ་ལ་མཁས་རྣམས་རྟག་ཅེས་
བརྗོད༑ ༑དེས་ན་ངོ་ཚའི་ལྟ་བ་འདི། །སྤོང་སླ་དེ་ནི་རྟག་པར་སྨྱོས། ཅེས་གསུངས་པ་བདག་
གིར་བྱས་པར་དགའ་བས། སླན་ཆད་འཕགས་པ་ཡབ་སྲས་ཀྱི་རྗེས་སུ་འཇུག་པ་ཡིན་ཞེས་མ་སྨྲ་

106
ཞིག།། ཡང་། ༡༣༽ རང་རྒྱུད་སྨྲ་བས་རང་བཞིན་སྨྲས་པ་དང་། །རང་བཞིན་མེད་བློ་དེ་ངོར་
གྲུབ་པ་འགལ། ཞེས་པ་ལ། ཁྱེད་རང་གིས་ཀྱང་། འདི་ནི་ཚིག་མ་ཁེངས་པ་ཙམ་ཡིན་ཏེ། འོན་
ཀྱང་༑ ༑རང་ཚིག་ལྷག་ཆད་ནོར་འཁྲུལ་དང་བྲལ་ལོ་སྙམ་པའི་ང་རྒྱལ་གཞོམ་པའི་ཕྱིར་རོ། ཞེས་
ཟེར་བ་ནི། ཊཱིཀ་ཆེན་ལས། གལ་ཏེ་གཟུགས་དང་ཚོར་བ་ལ་སོགས་པའི་རང་གི་མཚན་ཉིད་དེ།
རང་གི་ངོ་བོ་ཉིད་ཀྱིས་གྲུབ་པའི་རང་བཞིན། རྒྱུ་དང་རྐྱེན་ལ་བརྟེན་ནས་སྐྱེ་བར་འགྱུར་ན་ནི། རྣལ་
འབྱོར་པས་ཆོས་རྣམས་རང་བཞིན་གྱིས་གྲུབ་པས་སྟོང་པར་མངོན་སུམ་དུ་རྟོགས་པའི་ཚེ། དངོས་
པོའི་རང་བཞིན་དེ་ལ་སྐུར་བ་བཏབ་པའི་ཚུལ་གྱིས་སྟོང་པ་ཉིད་རྟོགས་པར་འགྱུར་ཏེ། ཞེས་གསུངས་
པ་ལ་སྨྲ་བར་འདུག་ཀྱང་། འདིའི་རང་བཞིན་གྱིས་ཅེས་པ། བདེན་པའི་རང་བཞིན་གྱིས། ཅེས་
པ་ཡིན་པས། དེ་ལྟ་བུ་ལ་ངན་ཚིག་སྨྲ་བ་ནི། སྨྲ་བར་འདོད་ལ་སྨྲ་རྒྱུས་ཕོངས་པ་ཡིན་མོད། དེ་ལྟ་
ན༑ ༑ སྨྲ་བ་ཟླ་མེད་སྟོན་པ་མཆོག་དེའི་བཀའ་ལ་ཡང་དེ་འདྲ་བ་མང་དུ་འབྱུང་བས། ཧ་ཅང་ཐལ་
བར་འགྱུར་རོ། །ཡང་ཁྱེད་ཀྱིས། རང་རྒྱུད་པ་མི་འདོད་པའི་ཉན་རང་ལ་ཆོས་ཀྱི་བདག་མེད་
རྟོགས་པ་དང་། ཐལ་འགྱུར་བ་མི་འདོད་པའི་དབུ་ཚད་སེངྒེ་མཇིང་བསྣོལ་གྱི་སྙན་མིང་ཡང་དང་
དུ་བླངས་པ་འདིས་ནི། ལེགས་པ་བསྡུས་པར་བྱས་པས། འགལ་བ་མང་པོ་འདུས་པ་ཡིན་ཞེས་
ཟེར་པ། རང་རྒྱུད་པས་ཐལ་འགྱུར་བ་བཞེད་པ་ལྟར་གྱི་ཆོས་ཀྱི་བདག་མེད་རྟོགས་པའི་ཉན་རང་
མི་བཞེད་ཀྱང་། ཆོས་ཀྱི་བདག་མེད་རྟོགས་པའི་ཉན་རང་ཅི་རིགས་པ་བཞེད་པའི་རང་རྒྱུད་པ་མེད་
ནི༑ ༑ རྗེ་བཙུན་བྱམས་མགོན་གྱིས། གཟུང་དོན་རྟོག་པ་སྤོང་ཕྱིར་དང་། །འཛིན་པ་མི་སྤོང་
ཕྱིར་དང་ནི། །རྟེན་གྱིས་བསེ་རུ་ལྟ་བུའི་ལམ། །ཡང་དག་བསྡུས་པར་ཤེས་པར་བྱ། །ཞེས་གསུངས་
པོ་ཞལ་འཆལ་ཨེ་ཡིན། །དབུ་མའི་སྐབས་སུ་ཡང་། དབུ་མ་པ་རང་གི་རིགས་པ། ཚད་མའི་
རིགས་པ་དང་སེངྒེ་མཇིང་བསྣོལ་ལྟ་བུར་བཞེད་པ་ནི། རྒྱ་བོད་ཀྱི་མཁས་གྲུབ་ཚད་ལྡན་ཕལ་ཆེར་
གྱིས༑ ༑རིགས་པའི་དབང་ཕྱུག་རྣམ་གཉིས་ཀྱི་བཞེད་པ་བཞིན། རིགས་པ་ཡང་དག་གིས་དྲངས་
ནས༑ ༑གཞི་ལམ་འབྲས་བུ་ལ་སོགས་པའི་རྣམ་གཞག་འཇོག་ཅིང་ཞལ་གྱིས་བཞེས་པའི་རྣམ་ཐར་

་ i07
ཡིན་ཏེ། ལྷ་ལས་ཕུལ་བྱུང་གི་བསྟོད་པར། བདག་ནི་སངས་རྒྱས་ཕྱོགས་མི་འཛིན། །སེར་སྐྱ་
སོགས་ལ་མི་སྡང་ཡང་། །གང་ཞིག་རིགས་པར་ལྡན་པའི་ཚིག །དེ་ཉིད་སྟོན་པར་ཡོངས་སུ་ཛིན།
ཞེས་དང་༑ ༑རྗེ་བཙུན་ས་པཎ་གྱིས་ཀྱང་། དེས་ན་སངས་རྒྱས་བསྟན་པ་མཆོག །ངེས་དོན་
ཚད་མ་ཡིན་པར་བཟུང་། །ཡང་ན་དངོས་པོ་སྟོབས་ཞུགས་ཀྱི། །རིགས་པས་གྲུབ་པ་ཚད་མར་
བཟུང་༑ ༑ཞེས་གསུངས་པའི་ཕྱིར། འདི་རྣམས་ཐུགས་ལ་དགོངས་ནས་སྡང་སྨྲས་མི་མཛད་
པར་ཞུ།། ཡང་། ༡༣༽ ཉོན་མོངས་ཅན་མིན་མ་རིག་ཡོད་པ་དང་། །ཤེས་པར་གྱུར་པའི་ཤེས་
སྒྲིབ་མེད་པ་འགལ། ཞེས་པ་ལ། ཤེས་པ་གཅིག་གིས་བདེན་གཉིས་ཅིག་ཅར་དུ། །མངོན་སུམ་
གཟིགས་པའི་སྒྲིབ་བྱེད་ཕྲ་བ་ལ། །མ་རིག་ཅེས་བཏགས་ཤེས་པ་དངོས་མིན་པས། །དེ་ལ་འགལ་
བ་ཆ་ཙམ་ཡོད་མ་ཡིན།། ཡང་། ༡༤༽ གཞུང་གཞན་ནས་བཤད་ཀུན་གཞི་རང་རིག་སོགས།
འགོག་ན་དེ་དག་རང་ལུགས་མི་འདོད་དང་། །སྡེ་བདུན་ནས་གསུངས་ཚད་མ་མི་འདོད་ཀྱང་། །རང་
ལུགས་ཚད་མའི་རྣམ་གཞག་ཤེས་པ་འགུལ། ། ཞེས་པ་ལ། ཀུན་གཞི་རང་རིག་མི་འདོད་ཚད་མ་
ཡི༑ ༑རྣམ་གཞག་བྱེད་པ་འགལ་བར་སྨྲ་བ་ནི། །རྒྱལ་བ་གཉིས་པ་འགོག་པའི་ཟོལ་གྱིས་ནི། །དཔལ་
ལྡན་ཟླ་བའི་སྙིང་ནས་སུན་འབྱིན་པ། །ལུས་མེད་བདག་པོས་བྱིན་གྱིས་བརླབས་པ་དང་། །འཇུག་
པའི་རྩ་བ་འགྲེལ་པ་ཚིག་གསལ་གྱི། །དཔེ་ཀློག་ཙམ་ཡང་མ་བྱས་འདྲ་བའི་གཏམ། །དེ་ཡང་། ཁྱེད་
རང་དཔལ་ལྡན་ཟླ་བའི་རྗེས་སུ་འབྲང་བར་ཁས་བླངས་ནས། བྱང་ཆུབ་སེམས་འགྲེལ་ལས། ཇི་
ལྟར་ཁབ་ལེན་དང་ཉེ་བས། །ལྕགས་ནི་མྱུར་དུ་ཡོངས་སུ་འཁོར། །དེ་ལ་སེམས་ནི་ཡོད་མིན་ཏེ།
སེམས་དང་ལྡན་བཞིན་སྣང་བར་འགྱུར། །དེ་བཞིན་ཀུན་གཞིའི་རྣམ་ཤེས་ནི། །བདེན་མིན་བདེན་
པ་བཞིན་དུ་ནི། །གང་ཚེ་འགྲོ་འོང་གཡོ་བར་འགྱུར། དེའི་ཚེ་སྲིད་པ་འཛིན་པར་བྱེད། ཅེས་
ཡིད་ཀྱི་རྣམ་ཤེས་ལ་ཀུན་གཞིའི་སྒྲས་བཏགས་པ་དང་། འཇུག་པ་རང་འགྲེལ་ལས། དངོས་པོ་
ཐམས་ཅད་ཀྱི་རང་བཞིན་རྗེས་སུ་ཞུགས་པའི་ཕྱིར། སྟོང་པ་ཉིད་ཁོ་ན་ལ་ཀུན་གཞིའི་རྣམ་པར་ཤེས་
པའི་སྒྲས་བསྟན་པར་བྱའོ། །ཞེས་སྟོང་ཉིད་ལ་ཀུན་གཞིའི་སྒྲས་བཏགས་པ་སོགས་མཐོང་སྟེ། དབུ་

108
མ་ཆེན་པོའི་སྐབས་འདིར། ཚོགས་དྲུག་ལས་ཐ་དད་པའི་ཀུན་གཞི་དང་རང་རིག་འདོད་པ་འདྲ་
བ་ཞིག་འདུག་པ། འདི་ནི་ཆེས་མི་རིགས་ཏེ། འཇུག་པར། ཀུན་གཞི་ཡོད་ཅིང་གང་ཟག་ཉིད་
ཡོད་ལ། །ཕུང་པོ་འདི་དག་འབའ་ཞིག་ཉིད་ཡོད་ཅེས། །བསྟན་པ་འདི་ནི་དེ་ལྟར་ཆེས་ཟབ་དོན།
རིག་པར་མི་འགྱུར་གང་ཡིན་དེ་ལའོ། །ཞེས་དང་། གང་ཕྱིར་གང་གིས་ཡུལ་མྱོང་གྱུར་དེ་ལས།
དྲན་པ་འདི་གཞན་ང་ལ་ཡོད་མིན་པ། །དེའི་ཕྱིར་ང་ཡིས་མཐོང་སྙམ་དྲན་འགྱུར་ཏེ། །འདི་ཡང་
འཇིག་རྟེན་ཐ་སྙད་ཚུལ་ལུགས་ཡིན། །དེའི་ཕྱིར་རང་རིག་ཡོད་པ་མ་ཡིན་ན། །ཁྱོད་ཀྱི་གཞན་
དབང་གང་གིས་འཛིན་པར་འགྱུར། །བྱེད་པོ་ལས་དང་བྱ་བ་གཅིག་མིན་པས། །དེ་ཉིད་ཀྱིས་དེ་
འཛིན་པར་རིགས་མ་ཡིན། ཞེས་དང་། སྤྱོད་འཇུག་ལས། གང་ཚེ་དངོས་དང་དངོས་མེད་དགུ་
བློ་ཡི་མདུན་ན་མི་གནས་པ། །དེའི་ཚེ་རྣམ་པ་གཞན་མེད་པས། །དམིགས་པ་མེད་པ་རབ་ཏུ་ཞི།
ཞེས་དང་། སེམས་མེད་པ་ལ་མཆོད་བྱས་པས། །ཇི་ལྟར་འབྲས་བུ་ལྡན་པར་འགྱུར། ཞེས་སོགས་
དང་༑ ༑གཞན་ཡང་རྩ་བ་ཤེས་རབ་དང་བཞི་བརྒྱ་པ་སོགས་སུ་ཡང་རིགས་པའི་རྣམ་གྲངས་མཐའ་
ཡས་པའི་སྒོ་ནས། ཀུན་གཞི་དང་རང་རིག་ཡོད་པ་བཀག་པའི་ཕྱིར། ཡང་། ཚད་མ་སྡེ་བདུན་
ནས༑ ༑གསར་དུ་མི་བསླུ་བའི་རིག་པ་ཚད་མའི་མཚན་ཉིད་དུ་བཤད་པ་ལྟ་བུར་མི་འདོད་པར་མཐུན་
ཡང་ཁྱེད་སྐབས་འདིར། ཚད་གྲུབ་ཡིན་ན། བདེན་གྲུབ་དང་བསླུ་མེད་དུ་གྲུབ་པ་ཡིན་དགོས། ཚད་
གྲུབ་ལས་གཞན་པའི་བདེན་གྲུབ་མེད། ཚད་མ་ཤེས་བྱ་ལ་མི་སྲིད་དེ། ཏིང་ངེ་འཛིན་རྒྱལ་པོ་ལས།,
མིག་དང་རྣ་བ་སྣ་ཡང་ཚད་མ་མིན། ། ལྕེ་དང་ལུས་དང་ཡིད་ཀྱང་ཚད་མ་མིན། གལ་ཏེ་དབང་
པོ་འདི་དག་ཚད་ཡིན་ན། །འཕགས་པའི་ལམ་གྱིས་སུ་ལ་ཅི་ཞིག་བྱ། ཞེས་པ་དང་། འཇུག་པ་
ལས་ཀྱང་། གལ་ཏེ་འཇིག་རྟེན་ཚད་མ་ཡིན་ན་ནི། །འཇིག་རྟེན་དེ་ཉིད་མཐོང་བས་འཕགས་གཞན་
གྱིས༈ - ༑ཅི་དགོས་འཕགས་པའི་ལམ་གྱིས་ཅི་ཞིག་བྱ། །བླུན་པོ་ཚད་མར་རིགས་པའང་མ་ཡིན་
ནོ༑ ༑རྣམ་ཀུན་འཇིག་རྟེན་ཚད་མིན་དེ་ཡི་ཕྱིར། །དེ་ཉིད་སྐབས་སུ་འཇིག་རྟེན་གནོད་པ་མེད།
འཇིག་རྟེན་དོན་ནི་འཇིག་རྟེན་གྲགས་ཉིད་ཀྱིས། །གལ་ཏེ་སེལ་ན་འཇིག་རྟེན་གྱིས་གནོད་འགྱུར།

j0༡
ཞེས་སོགས་ཚད་མ་མེད་པའི་ཤེས་བྱེད་ཡིན་ནོ་ཟེར་ན། ལུང་དེ་དག་གི་དོན་ལ་བསམ་བློ་ཙམ་ཡང་
མ་བཏང་བའི་སྐྱོན་ཡིན་ཏེ། དེ་དག་གི་དོན་ནི། སོ་སོའི་སྐྱེ་བོའི་དབང་ཤེས་རྣམས། དེ་ཁོ་ན་ཉིད་
ལ་ཚད་མ་མ་ཡིན་ཏེ། གལ་ཏེ་དེ་རྣམས་དེ་ཁོ་ན་ཉིད་ལ་ཚད་མ་ཡིན་ན། སོ་སྐྱེས་དེ་ཁོ་ན་ཉིད་མངོན་
སུམ་དུ་རྟོགས་པར་འགྱུར་ལ། དེ་ལྟ་ན། དཀའ་བ་དུ་མས་འཕགས་པའི་ལམ་བསྒྲུབ་པ་དོན་མེད་
དུ་འགྱུར་བའི་ཕྱིར། ཞེས་པའི་དོན་དུ། རྣམ་དབྱེ་ཅུང་ཟད་ཤེས་པས་ཀྱང་ངེས་སླ་བ་ཡིན་ནོ། །དེ་
ལྟར་བྱས་པ་ལ་ཁོང་ན་རེ། དྲངས་མ་ཐག་པའི་ལུང་དེ་དག་མིན་པ། བཞི་བརྒྱ་པ་ལས་ཀྱང་མིག་
སོགས་ཚད་མ་ཡིན་པ་སྤྱིར་བཀག་པ་ཡིན་ཏེ། བཞི་བརྒྱ་པའི་འགྲེལ་པ་ལས། གང་ཡང་འདིས།
། གཞན་ཚད་མ་ཉིད་དུ་རྟོགས་
དབང་པོའི་རྣམ་པར་ཤེས་པ་འདི་མངོན་སུམ་ཉིད་དུ་སྒྲོ་བཏགས་ནས
པར་བྱེད་པ་དེ་ཡང་ཆེས་ཤིན་ཏུ་མ་འབྲེལ་བ་ཞིག་གོ ། མི་བསླུ་བའི་ཤེས་པ་ནི་འཇིག་རྟེན་ན་ཚད་
མ་ཉིད་དུ་མཐོང་ན། རྣམ་པར་ཤེས་པ་ཡང་བཅོམ་ལྡན་འདས་ཀྱིས། འདུས་བྱས་ཡིན་པའི་ཕྱིར་
བརྫུན་པ་བསླུ་བའི་ཆོས་ཅན་དང་། སྒྱུ་མ་ལྟ་བུར་གསུངས་སོ། །གང་ཞིག་བརྫུན་པ་བསླུ་བའི་ཆོས་
ཅན་དང་། སྒྱུ་མ་ལྟ་བུ་ཡིན་པ་དེ་ནི་མི་བསླུ་བ་མ་ཡིན་ཏེ། རྣམ་པ་གཞན་དུ་གནས་པའི་དངོས་པོ་
དེ་ལྟར་གྱུར་པ་ནི་ཚད་མ་ཉིད་དུ་བརྟག་པར་རིགས་
ལ༑ ༑རྣམ་པ་གཞན་དུ་སྣང་བའི་ཕྱིར་རོ། །
། །ཞེས་
རྣམ་པར་ཤེས་པ་ཐམས་ཅད་ཀྱང་ཚད་མ་ཉིད་དུ་ཐལ་བར་འགྱུར་བའི་ཕྱིར་རོ
པ་མ་ཡིན་ཏེ། 
གསུངས་པའི་ཕྱིར། ཟེར་བ་ནི། ཤིན་ཏུ་མི་འཐད་དེ། འདི་ནི་ཆོས་རྣམས་རང་བཞིན་གྱིས་གྲུབ་
མི་བསླུ་བའི་ཤེས་པ་ཚད་མའི་མཚན་ཉིད་ཀྱི་ཟུར་དུ་སྨྲ་ཞིང་ །
པར་འདོད་པའི་རང་སྡེ་ཐམས་ཅད། 
མངོན་སུམ་མ་འཁྲུལ་བའི་ཚད་མར་འདོད་པའི་རྟོག་གེ་པའི་ལུགས་
ཁྱད་པར་མིག་ཤེས་སོགས། 
བཀག་པ་ཡིན་པའི་ཕྱིར། དེ་ཡང་དངོས་སྨྲ་བ་རྣམས། གཟུགས་སྒྲ་སོགས་ཡོད་ན། རང་གི་མཚན་
ཉིད་ཀྱིས་ཡོད་དགོས་ལ། དེ་དག་རང་གི་ངོ་བོས་མ་གྲུབ་ན། དེ་དག་ཡོད་པར་འཇོག་མི་ཤེས་པའི་
རྒྱུ་མཚན་གྱིས། དེ་རྣམས་ལ་ཚད་མར་སོང་ན། དེ་དག་གི་རང་གི་མཚན་ཉིད་ལ་ཚད་མར་འགྲོ་
དགོས་པར་འདོད་པ་ཡིན་ཏེ། རྗེ་ཐམས་ཅད་མཁྱེན་པས། དེས་ན་འདིར་དེ་དག་ཚད་མ་ཡིན་པ་

i10
བཀག་པ་ནི། 
དེ་རྣམས་ཡུལ་ལྔའི་རང་གི་མཚན་ཉིད་ལ་ཚད་མར་འདོད་པ་འགོག་པ་ཡིན་ལ
། འགོག་
ཚུལ་ནི། བཅོམ་ལྡན་འདས་ཀྱིས། རྣམ་ཤེས་རྣམས་བརྫུན་པ་བསླུ་བར་གསུངས་པ་དེས་འགོགས་
སོ༑ ༑དེ་ཡང་། 
བསླུ་བར་གསུངས་པས་མི་བསླུ་བ་བཀག་ནས་ཚད་མ་ཡིན་པ་འགོག་སྟེ། མི་
བསླུ་བ་ནི་ཚད་མའི་མཚན་ཉིད་ཡིན་པའི་ཕྱིར་རོ། ། འོ་ན། བསླུ་ལུགས་གང་ཡིན་སྙམ་ན། རྣམ་
པ་གཞན་དུ་གནས་པའི་དངོས་པོ་ལ། རྣམ་པ་གཞན་དུ་སྣང་བ། ཞེས་གསུངས་པ་འདི་ཡིན་ཏེ།
ཞེས་གསུངས་པའི་ཕྱིར། ཡང་ཁྱེད་ཀྱིས་རྗེ་ཐམས་ཅད་མཁྱེན་པས་ཊིཀ་ཆེན་དུ། གཞལ་བྱ་གྲུབ་
པ་ཙམ་གྱིས་ཚད་མ་གྲུབ་པར་ཤུགས་ཀྱིས་བསྟན་ཏོ། ཞེས་གསུངས་པ་འགོག་ཅིང་། ཚད་མ་མེད་
པར་འདོད་པ་ནི། རྒྱལ་བའི་གསུང་རབ་སྤྱི་དང་། ཁྱད་པར་འཕགས་པ་ཡབ་སྲས་ཆེད་དུ་འགོག་
པ་ཡིན་ཏེ། འཕགས་པས། གལ་ཏེ་རང་ལས་ཚད་མ་གྲུབ། །གཞལ་བྱ་རྣམས་ལ་མ་བལྟོས་པར།
ཁྱོད་ཀྱི་ཚད་མ་གྲུབ་འགྱུར་འདིར། །གཞན་ལ་མི་བལྟོས་རབ་གྲུབ་འགྱུར། ཞེས། རང་རིག་
ཡོད་ཚེ། 
ཚད་མ་དང་གཞལ་བྱ་ཕན་ཚུན་བལྟོས་གྲུབ་ཏུ་མི་འགྱུར་བའི་སྐྱོན་བརྗོད་མཛད་པ་དང་
ཚིག་གསལ་ལས། 
དེའི་ཕྱིར་དེ་ལྟར་ཚད་མ་བཞི་ལས་འཇིག་རྟེན་གྱི་དོན་རྟོགས་པར་རྣམ་པར་འཇོག་
པ་ཡིན་ནོ། ཞེས་དང་། དེ་དག་ཀྱང་ཕན་ཚུན་བལྟོས་པས་འགྲུབ་པར་འགྱུར་ཏེ། ཚད་མ་དག་
ཡོད་ན་གཞལ་བྱའི་དོན་དག་ཏུ་འགྱུར་ལ། གཞལ་བྱའི་དོན་དགུ་ཡོད་ན་ཚད་མ་དག་ཏུ་འགྱུར་གྱི་
ཚད་མ་དང་གཞལ་བྱ་གཉིས་ངོ་བོ་ཉིད་ཀྱིས་གྲུབ་པ་ནི་ཡོད་པ་མ་ཡིན་ནོ། ཞེས་དང་། ཚད་མའི་
གྲངས་འཇུག་པ་གཞལ་བྱའི་གཞན་གྱི་དབང་ཡིན་པའི་ཕྱིར། གཞལ་བྱའི་རྣམ་པའི་རྗེས་སུ་བྱེད་
པ་ཙམ་གྱིས། 
རང་གི་ངོ་བོ་ཡོད་པར་རྙེད་པའི་ཚད་མ་དག་གི་རང་གི་ངོ་བོ་རྣམ་པར་འཇོག་པའི་
ཕྱིར༑ ༑ཞེས་གཞལ་བྱའི་དབང་གིས་ཚད་མ་དང་། ཚད་མའི་དབང་གིས་གཞལ་བྱ་འཇོག་པར་
གསུངས་པ་འགོག་པའི་ཕྱིར་ཏེ། ཚད་མ་གཞི་མ་གྲུབ་པའི་ཕྱིར། འཁོར་གསུམ། དེ་ལྟར་བྱས་
པ་ལ་ཁོང་ན་རེ། དེ་འདྲའི་ཚད་མ་འཇིག་རྟེན་གྱི་དབང་གིས་ཡིན་གྱི། དེ་ལས་གཞན་པའི་ཚད་
མའི་རིགས་གཞི་མ་གྲུབ་བོ། ། ཞེ་ན། འོ་ན་རི་བོང་གི་རྭ་དང་རུས་སྦལ་གྱི་སྤུ་གཉིས་ཀྱང་ཕན་ཚུན་

iii
བལྟོས་ནས་འཇོག་རིགས་པར་ཐལ། དེ་གཉིས་དང་ཚད་མ་དང་གཞལ་བྱ་གཉིས་མེད་མཚུངས་
གང་ཞིག །ཚད་མ་དང་གཞལ་བྱ་གཉིས་ཕན་ཚུན་བལྟོས་ནས་འགྲུབ་པར་འགྱུར་བའི་ཕྱིར། གཞན་
ཡང་༑ ༑ ཚད་མ་ཡོད་པར་ཐལ། ཐམས་ཅད་མཁྱེན་པའི་ཡེ་ཤེས་ཡོད་པའི་ཕྱིར་ཏེ། རྣམ་ཀུན་
མཁྱེན་ཉིད་ཡེ་ཤེས་ནི། །མངོན་སུམ་མཚན་ཉིད་ཅན་དུ་འདོད། །གཞན་ནི་ཉི་ཚེ་བ་ཉིད་ཀྱིས། །མངོན་
སུམ་ཞེས་བྱར་མི་འདོད་དོ། །ཞེས་རྣམ་ཀུན་མཁྱེན་པའི་ཡེ་ཤེས་ནི། ཤེས་བྱ་ཐམས་ཅད་མངོན་
སུམ་དུ་རྟོགས་པའི་ཡེ་ཤེས་ཉིད་དུ་འདོད་པ་ཡིན་གྱི། དེ་ལས་གཞན་པའི་ཤེས་པ་རྣམས་ནི། ཡུལ་
ཉི་ཚེ་བ་ཙམ་འཇལ་བ་མ་གཏོགས། ཆོས་ཐམས་ཅད་མངོན་སུམ་དུ་མཁྱེན་པ་ཉིད་དུ་མི་འདོད་དོ།
ཞེས་གསུངས་པ་ཡིན་པའི་ཕྱིར། གཞན་ཡང་། སངས་རྒྱས་ཀྱི་ཡེ་ཤེས་ལ་དབྱེ་ན། ཡེ་ཤེས་
ལྔར་མེད་པར་ཐལ། ཆོས་དབྱིངས་ཡེ་ཤེས། མེ་ལོང་ཡེ་ཤེས། མཉམ་ཉིད་ཡེ་ཤེས། སོར་རྟོག་
ཡེ་ཤེས། བྱ་སྒྲུབ་ཡེ་ཤེས་ལྔའི་ཁྱད་པར་དབྱེ་རྒྱུ་མེད་པའི་ཕྱིར་ཏེ། ཡེ་ཤེས་ལྔ་པོའི་ཡུལ་མེད་པའི་
ཕྱིར་ཏེ། སངས་རྒྱས་ཀྱི་ཡེ་ཤེས་ལ་ཡུལ་མེད་ཅིང་། ཡུལ་གཞལ་བར་འདོད་པ་གཞན་ངོ་ཙམ་
ཡིན་པའི་ཕྱིར། འཁོར་གསུམ། གཞན་ཡང་། སངས་རྒྱས་འཕགས་པའི་ཡེ་ཤེས་ཀྱི་ཡུལ་ཡོད་
པར་ཐལ། དེའི་ཡེ་ཤེས་ཀྱི་གཟིགས་པ་ཡོད་པའི་ཕྱིར་ཏེ། དེའི་ཡེ་ཤེས་ཀྱིས། འདས་པ་དང་།
ད་ལྟ་བ་དང་། མ་འོངས་པའི་དུས་གསུམ་ག་གཟིགས་པའི་ཕྱིར་ཏེ། མགོན་པོ་ཀླུ་སྒྲུབ་ཀྱིས། རིམ་
ལྔ་ལས། འདས་པ་དང་ནི་མ་འོངས་དང་། །ད་ལྟར་བྱུང་བའི་སྲིད་གསུམ་ནི། །འོད་གསལ་བ་ནི་
རྣམ་དག་པས། །སྐད་ཅིག་དེ་ལ་མ་ལུས་མཐོང་། ཞེས་གསུངས་པའི་ཕྱིར། །སྨྲས་པ། རྣམ་དག་
ལུང་རིགས་ཕྱག་རྒྱས་བཞག་པ་ཡི། །འགྱུར་མེད་རི་རབ་ལྟ་བུར་བརྟན་པའི་གསུང་། །ཉམ་ཆུང་
བྱིས་པའི་སྟོབས་ཀྱིས་བསྐྱོད་རྩོམ་པ །སྦྲང་བུའི་གཤོག་པས་ཉི་འོད་བསྒྲིབ་འདོད་བཞིན། །བར་
སྐབས་ཀྱི་ཚིགས་སུ་བཅད་པའོ།། ཡང་། ༡༥༽ མི་རྟག་སོགས་རྟོགས་རྣལ་འབྱོར་མངོན་སུམ་
དང་༑ ༑དེ་ཡིས་སྦྱོར་ལམ་རྟོགས་པར་མི་སླེབ་འགལ། ཞེས་པ་ལ། མངོན་པ་གཉིས་བཤད་མི་
རྟག་སོགས་རྟོགས་དང་། །གང་ཟག་རང་རྐྱ་ཐུབ་པའི་རྫས་ཡོད་ཀྱིས། ། སྟོང་པར་རྟོགས་པའི་

12
རྣལ་འབྱོར་མངོན་སུམ་གྱི། །ཏིང་འཛིན་ཐོབ་པའི་རང་རྒྱུད་པ་དང་ནི། །དངོས་པོར་སྨྲ་བའི་རྣལ་
འབྱོར་པ་ཡང་མང་། །དེ་ཙམ་གོམས་ཀྱང་སྦྱོར་ལམ་མི་འཐོབ་སྟེ། །འཇུག་པ་རང་འགྲེལ་བཅས་
དང་སྤྱོད་འཇུག་ལས། །ཉོན་མོངས་སྤངས་པས་གྲོལ་ན་དེ་མ་ཐག །ཅེས་སོགས་གསུངས་རྣམས་
..གཟིགས་ཤིག་ངེས་པར་འགྱུར། ཡང༌། ༡༦༽ གཞན་སེམས་ཤེས་པ་ཡིད་མངོན་ཡིན་པ་དང་།
བདེན་བཞི་ཤེས་པ་རྣལ་འབྱོར་མངོན་སུམ་འགལ། ཞེས་པ་ལ། སེངྒེ་དཀར་མོ་གངས་སུལ་འགྲིམ་
པ་དང་། ། རྒྱ་སྟག་ཁྲ་བོ་ནགས་ནང་རྒྱུ་བ་འགལ། །ཟེར་དང་མཚུངས་སོ་འོན་ཀྱང་གཞན་གྱི་སེམས།
ཤེས་པའི་མངོན་ཤེས་དག་ལ་ཡིད་མངོན་དང་། །ལྷ་མིག་རྣལ་འབྱོར་མངོན་སུམ་མང་ཡོད་དེ། ། སྤྱན་
ལྔ་མངོན་ཤེས་འདོམས་པའི་རྒྱན་དུ་གསལ། དེ་ཡང་། གཞན་སེམས་ཤེས་པ་རྫས་སྤྱི་དེ། ཡིད་
མངོན་ཡིན་ཞེས་པ། རྗེ་ཐམས་ཅད་མཁྱེན་པའི་གསུང་རབ་གང་ན་ཡོད། ཁྱེད་ཀྱིས་སྟོན་པར་
མཛོད་ཅིག །བདེན་བཞི་ཤེས་པ་ནི། ཚིག་འཁྲི་མ་བྱས་ན། རྣལ་འབྱོར་མངོན་སུམ་བསྒྲུབ་པའི་
རིགས་པས། བདེན་བཞི་ཤེས་པ་གོམས་པ་མཐར་ཕྱིན་པ་རྣལ་འབྱོར་མངོན་སུམ་དུ་འགྲུབ་པ་མཁས་
པ་རྣམས་ལ་ཡོངས་སུ་གྲགས་ཤིང་། གཞན་སེམས་ཤེས་པའི་མངོན་ཤེས་ལ་རྣམ་པ་སྣ་ཚོགས་ཡོད་
པས༑ ༑གཞན་སེམས་ཤེས་པ་ཡིན་མངོན་དུ་འདོད་པ་དང་། བདེན་བཞི་ཤེས་པ་རྣལ་འབྱོར་མངོན་
སུམ་དུ་འདོད་པ་གཉིས་འགལ་ལོ་ཞེས་སྨྲ་བ་ནི། ཕྱོགས་སྔ་མ་ངེས་པར། དེ་གཉིས་གཅིག་ཏུ་འདོད་
པའི་འབྲེལ་མེད་ཀྱི་རྩོད་པའོ།། ཡང་། ༡༧༽ ཀུན་མཁྱེན་ཡེ་ཤེས་ཆོས་ཀུན་འཇལ་བ་དང་།
ཤེས་བྱ་ཕྱེད་ལ་ཚད་མ་མིན་པ་འགལ། །ཞེས་པ་རང་གི་མགོ་བོ་འབྲེག་པ་ཡི། །རལ་གྲི་རྣོ་ངར་ .
ལྡན་པ་བྱེད་པ་དང་། །ཁྱད་པར་མེད་དེ་རྒྱུ་མཚན་ཅིའི་ཕྱིར་ན། །ཀུན་མཁྱེན་ཡེ་ཤེས་ཆོས་ཀུན་
འཇལ་བ་དང་། །ཤེས་བྱ་ཀུན་ལ་ཚད་མ་མིན་པ་འགལ། །འཁོར་གསུམ་པདྨའི་ངང་ཚུལ་གསུང་
འདྲའི་མངས། །ཧྭ་ཤང་ལྟ་བུའི་རྒོལ་ངན་སྙིང་ལ་བསྣུན།། ཡང་། ༡༨༽ རྫོས་ཡོད་བདག་སྨྲ་
གནས་མ་བུར་ངེས་དང་། །རྣམ་ཤེས་བདག་སྨྲའི་དབུ་སེམས་ཡོད་པ་འགལ། ཞེས་པ་ལ། ཕུང་
པོ་དང་ནི་གཅིག་དང་ཐ་དད་དང་། །རྟག་དང་མི་རྟག་གང་དུའང་བརྗོད་མེད་པའི། །རྫས་ཡོད་

ii3
བདག་སྨྲ་གནས་མ་བུར་ངེས་དང་། །རྣམ་ཤེས་བདག་སྨྲའི་དབུ་སེམས་འགལ་ཟེར་བ། །གསེར་
སོགས་འཁོར་ལོས་དབང་བསྒྱུར་བུ་སྟོང་དང་། །རིན་ཆེན་བདུན་ལྡན་མི་དབང་འཁོར་བསྒྱུར་དུ།
ངེས་དང་རྒྱལ་ཕྲན་ཡོད་པ་འགལ་བརྗོད་བཞིན། །དེ་ཡང་འཇུག་པར། ཁ་ཅིག་དེ་ཉིད་གཞན་ཉིད་
རྟག་མི་རྟག །ལ་སོགས་བརྗོད་མེད་གང་ཟག་རྫས་ཡོད་འདོད། ཅེས་གསུངས་པ་ལྟར། གནས་
མ་བུ་པ་ཕུང་པོ་དང་གཅིག་ཐ་དད་དང་རྟག་མི་རྟག་གང་དུ་ཡང་བརྗོད་དུ་མེད་པའི་གང་ཐོག་རྫས་ཡོད་
འདོད་ཅིང་། དེ་འདྲའི་བདག་རྫས་ཡོད་འདོད་པ། རང་སྡེའི་ནང་ན་གཞན་མེད་པས། དེ་ལྟར་
སྨྲ་བའི་རང་སྡེ་གནས་མ་བུ་པར་དོན་གྱིས་ངེས་པར་གསུངས་པ་དང་། རྣམ་ཤེས་བདག་སྨྲའི་དབུ་
སེམས་ཡོད་པར་བཞེད་པ་ལ་འགལ་བ་ཅི་ཞིག་ཡོད། བརྗོད་དུ་མེ་དཔའི་གང་ཟག་རྫས་ཡོད་སྨྲ་བའི་
དབུ་སེམས་འདོད་ན་འགལ་བ་ཡིན། འདི་ལྟ་བུའི་དོན་ངེས་བཞིན་དུ། བརྫུན་གྱིས་སྐུར་བ་བཏབ་
པ་ཡིན་ན། ཆོས་ཀྱི་རྒྱལ་པོས་ཆད་པས་བཅད་པའི་འོས་སུ་འདུག་པས། རབ་འབྱུང་ཕལ་པའི་
བྱ་བ་ཡང་མ་ཡིན་ལ། གལ་ཏེ་མ་ངེས་པར་རྩོད་པ་ཡིན་ཚེ། རང་གི་དེ་ཉིད་སྟོན་པ་ཡིན་ཏེ། རྟོག་ -
གེ་འབར་བ་ལས། འདི་ལྟར། ཁོ་བོ་ཅག་ཀྱང་ཐ་སྙད་དུ་རྣམ་པར་ཤེ་པ་ལ་བདག་གི་སྒྲ་དངོས་སུ་
འདོགས་ཏེ། འདི་ལྟར། རྣམ་པར་ཤེས་པ་ནི། ཡང་སྲིད་པ་ལེན་པའི་ཕྱིར་བདག་ཡིན་ནོ། ཞེས་
སློབ་དཔོན་ལེགས་ལྡན་འབྱེད་ཀྱིས་གསུངས་ཤིང་། སེམས་ཙམ་པ་ཁ་ཅིག་ཀྱང་། རྣམ་ཤེས་ཀྱི་
རྒྱུན་བདག་ཏུ་འདོད་པ་ཡིན་པའི་ཕྱིར། སྨྲས་པ། དྲི་བྲལ་སྟོན་པའི་མཛེས་སྐུ་དགེ་བ་ལ། །རབ་
རིབ་ཅན་གྱིས་དྲི་མས་སྦགས་མཐོང་ནས། ། གྱོ་དུམ་མི་གཙང་བཤང་གཅིའི་ཆུས་བཀང་སྟེ། །འཁྲུ་
བར་རྩོམ་པ་བས་ཀྱང་ཀྱེ་མ་མཚར།། །།རྩོད་ཡིག་དེའི་མཇུག་ཏུ། དེ་ལྟར་འགལ་བའི་ཁུར་ཆེན་
ཡོད་པའི་རྒྱུ། །རྣམ་དཔྱད་མེད་པར་འཇིག་རྟེན་ཉིད་ལས་ཅེས། །ཡང་ཡང་སྨྲས་ཀྱང་རྟོག་གེར་
གོམས་པའི་མཐུས། །འཐད་པ་བཅུག་ནས་དཔྱད་ཅིང་བསྒྲུབས་པས་སོ། ཞེས་ཟེར་བ་ལ། འདི་
ལྟར༑ ༈གཞན་ལ་རིགས་པས་དཔྱད་ཅེས་སྐྱོན་སྨྲ་ཞིང་། །རང་ཉིད་དབུ་མའི་ལམ་བཟང་ཚོལ་
བ་ལ།. །ཅུང་ཟད་དཔྱད་དང་ལེགས་པར་དཔྱད་ཟེར་བ། །དྲན་པ་མི་གནས་སྨྱོན་པའི་ཚིག་མིན་

14
ནམ༑ ༑ ལྟར་སྣང་འགལ་བརྗོད་ཉེས་པའི་ལྕགས་ཀྱུ་ཡིས། །འགལ་བའི་ཁུར་ཆེན་བརྒྱ་ཕྲག་འགུགས་
པའི་རྒྱུ། །དགེ་སྡིག་ལས་འབྲས་སྐྱབས་གནས་དཀོན་མཆོག་གསུམ། །མེད་ཅེས་ཆད་པའི་ལྟ་ངན་
བཟུང་བས་སོ། ། སྟོན་དང་བསྟན་པ་རྣམ་དག་རིགས་པ་ཡིས། །འཐད་པ་བཅུག་ནས་ལེགས་པར་
བསྒྲུབས་པ་འདི། ། ཉི་མའི་གཉེན་དང་དེ་ཡི་རྗེས་འབྲང་བའི། །མཁས་གྲུབ་དམ་པ་རྣམས་ཀྱི་མཛད་
པ་ཡིན། ཞེས་བྱའོ།། ༈ དེ་ལྟར་རྗེ་བཙུན་བླ་མའི་གསུང་རབ་ལ། །ལྟར་སྣང་འགལ་བ་བཅོ་
བརྒྱད་འཕངས་བྱས་ཏེ། །རེ་རེས་འགལ་ཁུར་བཅོ་བརྒྱད་སྡེ་ཉོ་བ། །ཁྱེད་དང་མཚུངས་པའི་ཚོང་
དཔོན་གཞན་ཡོད་མིན། །ཞེས་པ་ནི་བསྡུ་བའི་ཚིགས་སུ་བཅད་པའོ།། ༈ ད་ནི་དོན་སྙིང་པོར་
དྲིལ་ན། ཁྱེད་ཀྱི་རྩོད་ཡིག་གི་ཐོག་མཐའ་བར་གསུམ་དུ། རྗེ་ཐམས་ཅད་མཁྱེན་པ་ཙོང་ཁ་པ་ཆེན་
པོས༑ ༑འཕགས་པ་ཡབ་སྲས་ཀྱི་དགོངས་པ་ལྟར། གཟུགས་ནས་རྣམ་མཁྱེན་གྱི་བར་གྱི་ཆོས་
ཐམས་ཅད། དོན་དམ་པར་རང་གི་ངོ་བོས་གྲུབ་པ་རྡུལ་ཙམ་ཡང་མེད་ཅིང་། ཀུན་རྫོབ་ཏུ་སྒྱུ་མ་
རྨི་ལམ་ཆུ་ཟླ་ལྟ་བུར་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱིས་གཟིགས་ཤིང་། གཟིགས་པ་ལྟར་
ཡོད་པར་ཞལ་གྱིས་བཞེས་པ་ལ་རྩོད་པར་འདུག་པ་འདི་ནི། འཕགས་པ་ཡབ་སྲས་སྙིང་ནས་སུན་
ཕྱུང་སྟེ། ཐར་པ་དང་ཐམས་ཅད་མཁྱེན་པའི་ལམ་གྱི་སྲོག་རྩ་གཅོད་པ། ཀླུ་སྒྲུབ་ཡབ་སྲས་ཀྱི་
གཞུང་ལུགས་ལ་ལེགས་པར་མ་སྦྱངས་པའི་གཏམ་ཡིན་ཏེ། མགོན་པོ་ཀླུ་སྒྲུབ་ཡབ་སྲས་ཀྱིས་ནི།
ཟབ་མོའི་དེ་ཁོ་ན་ཉིད་གཏན་ལ་འབེབས་པ་ལ། ཐོག་མར་བདེན་གཉིས་ཇི་བཞིན་ངེས་པར་བྱས་
ཏེ༑ ༑ལམ་ཐབས་ཤེས་གཉིས་ལ་བསླབས་པས། མཐར་སྟོང་ཉིད་མངོན་སུམ་དུ་རྟོགས་པའི་མཉམ་
གཞག་གི་ངོར། སྤྲོས་པ་ཐམས་ཅད་ཞི་བར་འགྱུར་བར་གསུངས་པའི་ཕྱིར་ཏེ། རིགས་པ་དྲུག་
ཅུ་པ་ལས། དེ་ཉིད་འཚོལ་ལ་ཐོག་མར་ནི། །ཐམས་ཅད་ཡོད་ཅེས་བརྗོད་པར་བྱ། །དོན་རྣམས་
རྟོགས་ཤིང་ཆགས་མེད་ལ། །ཕྱིས་ནི་རྣམ་པར་དབེན་པའོ། ཞེས་གསུངས་པའི་ཕྱིར་དང་། དེ་
བཞིན་དུ། དུས་དང་། རྒྱུ་དང༌། འབྲས་བུ་དང་། ཚོགས་པ་ཐམས་ཅད་ཡོད་པར་སྟོན་པ་ལ།
ཐལ་འགྱུར་བའི་ཤིང་རྟའི་སྲོལ་འབྱེད་སློབ་དཔོན་སངས་རྒྱས་བསྐྱངས་ཀྱིས་ཀྱང་
། སྨྲས་པ། གལ་

115
ཏེ་དུས་ཀྱང་མེད། རྒྱུ་དང་འབྲས་བུ་དང་ཚོགས་པ་ཡང་མེད་ན། གཞན་ཅི་ཞིག་ཡོད། དེ་ལྟ་བས་
ན༑ ༑དེ་ནི་མེད་པར་སྨྲ་བ་ཉིད་ཡིན་ནོ། །བཤད་པ། མ་ཡིན་ཏེ། ཇི་ལྟར་ཁྱོད་དུས་ལ་སོགས་པ་
དག་ངོ་བོ་ཉིད་ལས་ཡོད་པར་ཡོངས་སུ་རྟོག་པར་བྱེད་པ་དེ་ལྟར་མི་འཐད་པར་ཟད་ཀྱི། །དེ་དག་
བརྟེན་ནས་གདགས་པར་ནི་འགྲུབ་བོ། ཞེས་གསུངས་ལ། དེ་དང་མཐུན་པར་དཔལ་ལྡན་ཟླ་བས་
ཀྱང་༑ ༑བཞི་བརྒྱ་པའི་འགྲེལ་པ་ལས། ཀུན་ནས་ཉོན་མོངས་པ་དང་རྣམ་པར་བྱང་བས་བྱས་
པའི་ངོ་བོ་རྟེན་ཅིང་འབྲེལ་བར་འབྱུང་བ་དེ་ཡོད་ལ། ཞེས་ཀུན་བྱུང་གི་རྒྱུ་འབྲས་ཐམས་ཅད་ཡོད་
པར་གསུངས་ཤིང༌། དེ་བཞིན་དུ་ཚིག་གསལ་ལས་ཀྱང་། འཇིག་རྟེན་པའི་དོན་དམ་པ་ཁས་མ་
བླངས་པར། དོན་དམ་པ་བསྟན་པར་མི་ནུས་ལ། མ་བསྟེན་ན་ཡང་རྟོགས་པར་མི་ནུས་ཤིང་། དོན་
དམ་པ་མ་རྟོགས་པར་ཡང་མྱ་ངན་ལས་འདས་པའི་གྲོང་ཁྱེར་དུ་ཕྱིན་པར་མི་ནུས་སོ། །ཞེས་བསྟན་
པའི་ཕྱིར། ཐ་སྙད་ལ་ནི་མ་བརྟེན་པར། །དམ་པའི་དོན་ནི་བསྟན་མི་ནུས། །དམ་པའི་དོན་ནི་མ་
རྟོགས་པར། །མྱ་ངན་འདས་པ་འཐོབ་མི་འགྱུར། ཞེས་གསུངས་ཏེ། དེའི་ཕྱིར་མྱ་ངན་ལས་
འདས་པ་འཐོབ་པའི་ཐབས་ཡིན་པའི་ཕྱིར། ཆུ་འདོད་པས་སྣོད་ལྟར། ཐོག་མར་གདོན་མི་ཟ་དང་།
ཀུན་རྫོབ་ཇི་ལྟར་གནས་པ་ཁས་བླང་བར་བྱའོ། །ཞེས་གསུངས་པའི་ཕྱིར། འདི་རྣམས་ལ་ཞིབ་
མོར་གཟིགས་ལ། ཕྱིན་ཆད་རྗེ་བཙུན་བླ་མའི་ལེགས་བཤད་ལ་ཆོས་ཀྱི་ལམ་ནས་དྲངས་པའི་ཡིད་
ཆེས་ཀྱི་དད་པ་མཛད་དུ་གསོལ།། ༈ གཞན་ཡང་ཀུན་གྱིས་ཤིན་ཏུ་རྟོགས་སླ་བའི། །གནས་
ལའང་བླ་རྡོལ་འདྲ་བ་འདི་ལྟ་ན། ། ཕྲ་ཟབ་དོན་ལ་མུན་པར་འདོམ་འཇལ་བ།. །སྨོས་ཅི་འཚལ་
ཞེས་ཞར་བྱུང་གཏམ་འདི་གླེང༌། །ཡང་རྩོད་ཡིག་མཛད་པོས། རིགས་གནས་ཀུན་ཤེས་ཅེས་པ་
རྩ་འགྲེལ་དུ་ཡང་། རྗེ་ཐམས་ཅད་མཁྱེན་པ་རང་ཉིད་ཀྱི་རྟོགས་བརྗོད་དུ། བྱང་ཕྱོགས་འདི་ན་
ཚད་མའི་གཞུང་ལུགས་ལ། །སྦྱངས་དང་མ་སྦྱངས་དུ་མ་མགྲིན་གཅིག་ཏུ། །མདོ་དང་སྡེ་བདུན་
ཀུན་ལ་བྱང་ཆུབ་ཏུ། །བགྲོད་པའི་ཉམས་ལེན་རིམ་པ་ཡོད་མིན་ཟེར། །འཇམ་པའི་དབྱངས་ཀྱིས་
ཕྱོགས་ཀྱི་གླང་པོ་ལ། །དངོས་སུ་འདི་རྩོམས་འདི་ནི་མ་འོངས་དུས། །འགྲོ་བ་ཀུན་གྱི་མིབ་ཏུ་འགྱུར་

116
རོ་ཞེས། །གསུང་གི་གནང་བ་སྩལ་བའང་ཚད་མར་བྱེད། །དེ་ནི་མི་རིགས་སྨྲ་བའི་ཕུལ་བྱུང་དུ།
མཐོང་ནས་ལྷག་པར་ཚུལ་དེར་དཔྱད་པ་ན། །ཚད་མ་ཀུན་ལས་བཏུས་པའི་མཆོད་བརྗོད་དོན། །ཚད་
མ་གྲུབ་པར་ལུགས་འབྱུང་ལུགས་བཟློག་གིས། །རྣམ་གྲོལ་དོན་དུ་གཉེར་ལ་བཅོ་ལྡན་འདས། །ཚད་
མར་བསྒྲུབས་ཤིང་དེ་ལས་དེ་ཡི་ནི། །བསྟན་པ་ཁོ་ན་ཐར་འདོད་འཇུག་ངོགས་སུ། །ངེས་པ་གཏིང་
ནས་རྙེད་པས་ཐེག་གཉིས་ཀྱི། །ལམ་གྱི་གནད་ཀུན་འདྲིལ་བར་རིགས་ལམ་ནས། །ལེགས་པར་
ཐོན་པས་ལྷག་པར་དགའ་བ་རྙེད། ཅེས་བཀའ་སྩལ་པ་ལ། སྐྱོན་འཛིན་པའི་ལུགས་སུ་བྱས་ནས།
ནང་པའི་རིག་གནས་བཞི་པ་སྟོན་པའི་གཞུང་། ། སྡེ་བདུན་མདོ་དང་བཅས་ལས་གཞན་མེད་ཕྱིར།
འདི་དག་ནང་རིག་ཡིན་པར་འདོད་རྣམས་འཁྲུལ། ཞེས་སྡེ་བདུན་མདོ་དང་བཅས་པས་བྱང་ཆུབ་
ཏུ་བགྲོད་པའི་ལམ་གྱི་རིམ་པ་བསྟན་པར་འདོད་པ་རྣམས་འཁྲུལ་པ་ཡིན་ཏེ། སྡེ་བདུན་མདོ་དང་
བཅས་པས་དེ་ལྟར་བགྲོད་པའི་ལམ་མ་བསྟན་པའི་ཕྱིར་ཏེ། སྡེ་བདུན་མདོ་དང་བཅས་པ་ནང་པ་
སངས་རྒྱས་པའི་རིག་གནས་བཞི་པ་སྟོན་པའི་གཞུང་ཡིན་པའི་ཕྱིར། ཟེར་ན་འགལ་ཁྱབ་ཡིན་ཏེ།
སྡེ་བདུན་མདོ་དང་བཅས་པ་འདི་རྣམས་ཐེག་པ་གསུམ་གྱི་ལམ་འབྲས་བུ་དང་བཅས་པ་རིགས་ལམ་
ནས་དྲངས་ཏེ་སྟོན་པའི་གཏན་ཚིགས་རིག་པའི་གཞུང་གང་ཞིག །ནང་པ་སངས་རྒྱས་པའི་ཐུན་
མོང་མ་ཡིན་པའི་རིག་གནས་བཞི་པ་སྟོན་པའི་གཞུང་དང་། རིག་གནས་ལྔ་པ་སྟོན་པའི་གཞུང་མི་
འགལ་བའི་ཕྱིར། ཡང་། ཕྱི་རོལ་པ་དང་ཐུན་མོང་པའི་རིག་གཞུང་ཡིན་པའི་ཕྱིར། ཟེར་ན་ནི་
མ་གྲུབ་སྟེ། སྡེ་བདུན་མདོ་དང་བཅས་པས་ཕྱི་རོལ་པ་རྣམས་འདོད་པའི་གཏན་ཚིགས་ཚད་མ་འབྲས་
བུ་དང་བཅས་པ་ཕལ་ཆེར་དགག་བྱའི་གཙོ་བོར་བྱས་ནས་འགོག་ཅིང་། རང་ལུགས་དེ་ལས་ལོག་
ནས༑ ༑ཕྱི་རོལ་པ་དང་ཐུན་མོང་མ་ཡིན་པའི་ཚད་མ་གཏན་ཚིགས་སོགས་ཀྱི་རྣམ་གཞག་མཐའ་
ཆོད་པར་རིགས་ལམ་ནས་དྲངས་ཏེ་སྟོན་པའི་ཕྱིར། དེ་སྐད་དུ་ཡང་། རྗེ་ཐམས་ཅད་མཁྱེན་པས།
ཐུབ་པའི་གསུང་ལས་རྣམ་པ་གཞན་ཉིད་དུ། །དངོས་པོའི་དེ་ཉིད་བསྟན་པར་འདོད་པ་ཡི། །སེར་
སྐྱ་རྐང་མིག་སོགས་ཀྱིས་བསྟན་པའི་ལམ། །ཆུ་ཤིང་བཞིན་ཏེ་ཚིག་ཙམ་སྙིང་པོ་རུ། །ལེགས་པར་ ་

མཐོང་ཞིང་བདེ་བར་གཤེགས་པའི་ལུགས། །དོན་བཟང་ཚིག་འབྲུ་བཟང་ཞིང་མ་འདྲེས་རྫོགས།
ཐོག་མཐའ་བར་དུ་དགེ་བ་རོ་གཅིག་པར། །ཡིད་ཆེས་གཏིང་ནས་རྙེད་པའི་ཐབས་ཀྱི་མཆོག །རིགས་
ཚུལ་བརྒྱ་ཕྲག་དུ་མའི་རོ་ལྡན་པས། ། བློ་ཆེན་ལྡན་རྣམས་ལ་དགའ་བ་རྒྱས་བྱེད་པ། །རྣམ་འགྲེལ་
མཛད་པའི་ཐུན་མོང་མིན་པའི་ལུགས། ཅེས་གསུངས་པ་ལྟར་རོ། །ཕྱི་ནང་ཐུན་མོང་བ་ནི་ཀ་ལཱ་
སྙན་ངག་མེ་ལོང་ལ་སོགས་པའི་གཞུང་རྣམས་ཡིན་ནོ། །གཞན་
པ་སློབ་ཕན་དང་བཅས་པ་དང་། 
ཡང་༑ ༑ནང་པའི་རིགས་གནས་བཞི་པ་སྟོན་པའི་གཞུང་། །སྡེ་བདུན་མདོ་དང་བཅས་ལས་གཞན་
མེད་ཕྱིར། ཞེས་པ་ནི་རྟགས་མ་གྲུབ་སྟེ། སྟོན་པ་བླ་ན་མེད་པ་དེས། མདོ་སྡེ་དང་འདུལ་བ་རྣམས་
སུ༑ ༑འབྲས་རང་མ་དམིགས་པའི་གཏན་ཚིགས་དང་། མངོན་ལྐོག་འཇལ་བའི་ཚད་མ་སོགས་
གཏན་ཚིགས་རིག་པའི་རྣམ་གཞག་མང་དུ་གསུངས་ཤིང་། དེའི་རྗེས་སུ་དགྲ་བཅོམ་པ་ཆོས་སྐྱོབ་
དེ་རྗེས་མཁས་མཆོག་དབྱིག་གཉེན་གྱིས་ཀྱང་ཚད་མའི་བསྟན་
དང་༑ ༑པཎྜི་ཏ་མེ་ཝཾ་ག་དང་། 
བཅོས་རྩོད་སྒྲུབ་མཛད་པར་གྲགས་ཤིང་། དོན་ལའང་གྲུབ་པའི་ཕྱིར་དང་། ཁྱེད་རང་གིས་ཀྱང་
རྩ་བར། གཏན་ཚིགས་རིག་པ་རྒྱལ་བས་གསུངས་པ་ནི། །མིག་གི་རྣམ་པར་ཤེས་པས་སྔོན་པོ་
ཙམ༑ ༑ཤེས་ཀྱི་སྔོན་པོའོ་ཞེས་མ་ཡིན་ཞེས། གསུངས་པས་མངོན་སུམ་རྟོག་བྲལ་དབང་མངོན་
བསྟན༑ ༑གཟུགས་ལ་གསལ་སྣང་ཤེས་པ་གཉིས་ཡིན་ཏེ། །མིག་དང་ཡིད་ངོ་ཞེས་པས་ཡིད་མངོན་
བསྟན༑ ༑འདིས་ནི་ཆོས་ལ་གསལ་སྣང་ཡོད་པ་ཙམ། །ཡིད་མངོན་ཡིན་པར་སྨྲ་བ་རྣམས་ཀྱང་
བཀག །དམིགས་མྱོང་སོ་སོར་བཤད་པས་རང་རིག་དང་། །བདག་མེད་གསལ་སྣང་གསུངས་
པ་རྣལ་འབྱོར་ཏེ། །མངོན་སུམ་བཞི་ག་སྟོན་པས་གསལ་བར་གསུངས། །གང་ཞིག་འདུས་བྱས་
ཡིན་པ་དེ་མི་རྟག །དུ་བ་ལས་ནི་མེར་ཤེས་དཔེར་མཛད་པས། །རང་བཞིན་འབྲས་བུའི་གཏན་
ཚིགས་དེ་བཞིན་དུ། །ཚད་མས་མ་དམིགས་པ་དེ་མེད་ཅེས་དང་། །གང་ཟག་ཙམ་གྱིས་གང་ཟག་
ཚོད་མི་བཟུང་། །ཞེས་པས་མ་དམིགས་པ་གཉིས་གསལ་བར་བསྟན། །དེ་བཞིན་དགྲ་བཅོམ་ཆོས་
སྐྱོབ་མེ་ཝཾ་ག །ཀུན་མཁྱེན་གཉིས་པས་རྩོད་སྒྲུབ་སྔ་དུས་མཛད༑ ཅེས་བྲིས་འདུག་པ། རང་ཚིག་

i8
དངོས་སུ་འདི་ལྟར་འགལ་བ་ཡང་མི་གཟིགས་པ་ཐུགས་རྣལ་དུ་མི་གནས་པ་ནི་མིན་གྲང་
། དེའི་
རྗེས་སུ་རྩོད་ཡིག་ལས། གསུང་རབ་སྤྱི་ཡི་དགོངས་འགྲེལ་ཡིན་པའི་ཕྱིར། །ཟེར་ན་སྒྲ་མདོ་ཀུན་
ཀྱང་དེར་འགྱུར་ཏེ། །གསུང་རབ་ཀུན་གྱི་ཚིག་གི་དགོངས་འགྲེལ་ཕྱིར། ཞེས་ཚིག་དག་བྱེད་ཙམ་
ལ་དགོངས་འགྲེལ་ཟེར་བ་ནི། རྣམ་པར་མ་བརྟགས་པའི་ལྟག་ཆོད་དེ། དེ་ལྟ་ན་ཡུམ་རྒྱས་འབྲིང་
བསྡུས་གསུམ་གསར་བཞེངས་བྱས་ནས་ཞུས་དག་བྱེད་པ་པོ་རྣམས་ཀྱང་ཡུམ་གསུམ་གྱི་ཚིག་གི་
དགོངས་འགྲེལ་མཁན་པོར་ཁས་ལེན་པར་འདུག་པས། འདི་ལས་ཡ་མཚན་པ་ཅི་ཞིག་ཡོད། ཚད་
མའི་བསྟན་བཅོས་རྣམས་ཀྱང་ཆོས་ཅན། གསུང་རབ་རྣམས་ཀྱི་དགོངས་འགྲེལ་ཡིན་པར་ཐལ།
གསུང་རབ་རྣམས་ཀྱི་དོན་གྱི་ཆ་དག་བྱེད་ཡིན་པའི་ཕྱིར། །འཁོར་གསུམ། དེའི་རྗེས་སུ། བསྟན་
དང་སྟོན་ལ་ཡིད་ཆེས་རྙེད་ཐབས་དང་། །བདག་མེད་སྟོན་དང་དེ་མཁྱེན་ཡེ་ཤེས་ནི། །དངོས་
སྟོབས་ཚད་མས་འགྲུབ་སོགས་ཚད་མ་མདོའི། །མཆོད་བརྗོད་དོན་ཙམ་རྒྱས་པར་བཤད་པ་སྟེ། །དེ་
ལྟར་བྱས་ན་ཡན་ལག་བརྒྱད་པ་དེག་། ཙནྡྲ་པ་དང་རིན་ཆེན་འབྱུང་གནས་སོགས། །ནང་རིག་
ཉིད་དུ་ཐལ་བ་བཟློག་པ་མེད། ཅེས་སྟོན་པ་ལམ་གང་ལ་བརྟེན་ནས་ཚད་མའི་སྐྱེས་བུ་མཐར་ཐུག་
ཏུ་འཁྲུངས་པ་རྒྱུ་མཚན་དང་བཅས་པ་དང་། དེ་ལ་བརྟེན་ནས་སྟོན་པའི་བསྟན་པ་ཐར་འདོད་རྣམས་
ཀྱི་འཇུག་ངོགས་བསླུ་བ་མེད་པར་དངོས་སྟོབས་ཚད་མས་སྒྲུབ་ཚུལ་སྟོན་པ་ལ
། ཚད་མ་མདོའི་
མཆོད་བརྗོད་དང་། དེའི་དོན་རྣམ་འགྲེལ་སོགས་ཀྱིས་རྒྱས་པར་བཤད་མོད། དེ་རྣམས་ཀྱིས་དེ་
དག་རྒྱས་པར་བཤད་ཀྱང་། དེ་རྣམས་ཀྱིས་བྱང་ཆུབ་ཏུ་བགྲོད་པའི་ལམ་མ་བསྟན་ཏེ། དེ་ལྟར་
བསྟན་ན། སྨན་དཔྱད་ཡན་ལག་བརྒྱད་པ། ཀ་ཙ་ན། སྡེབ་སྦྱོར་རིན་ཆེན་འབྱུང་གནས་སོགས་
ནང་རིག་ཏུ་ཐལ་བ་བཟློག་ཏུ་མེད་པའི་ཕྱིར། ཞེས་སུན་འབྱིན་པ་ནི། གསེར་ཕྱེས་གསེར་འོད་
འབྱིན་ན། ལྕགས་ཕྱེས་ཀྱང་གསེར་འོད་འབྱིན་པ་བཟློག་ཏུ་མེད། ཅེས་བརྗོད་པ་དང་མཚུངས་
པས༑ ༑མཁས་པ་རྣམས་ཀྱི་བཞད་གད་ཀྱི་གནས་སོ། །རྩ་བ་དེའི་རང་འགྲེལ་དུ་ཡང་། །རྟོགས་
བརྗོད་ཀྱི་གཞུང་དེ་ལ་རྒྱུ་མཚན་མཚུངས་རྒྱུའི་སྐྱོན་བརྗོད་རིགས་པ་བཟང་པོ་དཔེ་མེད་པའི་ལུགས་

ii9
སུ་བྱས་ཏེ། བྱང་ཕྱོགས་འདི་ན་སྒྲ་ཡི་གཞུང་ལུགས་ལ། །སྦྱངས་དང་མ་སྦྱངས་དུ་མ་མགྲིན་གཅིག་
ཏུ༑ ༑ ཀ་ལཱ་ཙནྡྲ་་སོགས་ན་བྱང་ཆུབ་ཏུ། །བགྲོད་པའི་གོ་སྐབས་རིམ་པ་ཡོད་མིན་ཟེར། །སྤྱན་
རས་གཟིགས་ཀྱིས་ཙནྡྲ་གོ་མི་ལ། །དངོས་སུ་འདི་རྩོམས་འདི་ནི་མ་འོངས་དུས། །འགྲོ་བ་ཀུན་
གྱི་མིག་ཏུ་འགྱུར་རོ་ཞེས། །གསུང་གི་གནང་བ་སྩལ་བའང་ཚད་མར་བྱེད། །དེ་ནི་མི་རིགས་སྨྲ་
བའི་ཕུལ་བྱུང་དུ། །འགྱུར་བའི་ཕྱིར། ཞེས་འདོན་པ་བསྒྱུར་ནས་སུན་འབྱིན་བརྗོད་པ་འདི་ནི།
ཕྱོགས་སྔའི་ནམ་མ་ལངས་པ་ལྟ་ཅི་སྨོས། རྗེ་ཐམས་ཅད་མཁྱེན་པས། མདོ་དང་སྡེ་བདུན་ཀུན་
ལ་བྱང་ཆུབ་ཏུ། །བགྲོད་པའི་ཉམས་ལེན་རིམ་པ་ཡོད་མིན་ཟེར། །འཇམ་པའི་དབྱངས་ཀྱིས་ཕྱོགས་
ཀྱི་གླང་པོ་ལ། །དངོས་སུ་འདི་རྩོམས་འདི་ནི་མ་འོངས་དུས། ཅེས་སོགས་བཀའ་སྩལ་པའི་རྗོད་
བྱེད་ཀྱི་ཚིག་ཀྱང་དག་པོར་མ་ངེས་ཤིང་། བརྗོད་བྱ་རྗེ་བཙུན་འཇམ་དབྱངས་ཀྱིས་ཕྱོགས་གླང་
ལ་ཀུན་བཏུས་རྩོམས་ཤིག་ཞེས་དངོས་སུ་བསྐུལ་བ་རྒྱ་བོད་གྱི་མཁས་པ་ལ་གྲགས་ཤིང་གྲུབ་པ་དང་།
སྤྱན་རས་གཟིགས་ཀྱིས་ཙནྡྲ་གོ་མི་ལ། རང་གིས་བརྩམས་ཟིན་པའི་སྒྲའི་གླེགས་བམ་ཁྲོན་པར་བསྐྱར་
བ་འདོན་པར་བསྐུལ་བ་ཙམ་ཡིན་གྱི། སྒྲའི་བསྟན་བཅོས་དེ་རྩོམ་པར་དངོས་སུ་བསྐུལ་བའི་གཏམ་
མཁས་རྨོངས་སུ་ལ་ཡང་མ་གྲགས་པའི་རྣམ་དབྱེ་ཤེས་པའི་སྐྱ་རེངས་ཙམ་ཡང་མ་ཤར་བར། དགག་
པའི་ཉི་མ་ཤར་བ་ཡིན་ཏེ། ཁྱེད་ཀྱི་ཐུགས་ལ། མཆོག་དམན་དུ་མས། སྡེ་བདུན་མདོ་དང་བཅས་
པའི་བརྗོད་བྱར་བྱང་ཆུབ་ཀྱི་ལམ་ཡོད་པ་མིན་ཟེར་བ་མི་འཐད་པར་ཐལ། །འཇམ་པའི་དབྱངས་
ཀྱིས་སློབ་དཔོན་ཕྱོགས་ཀྱི་གླང་པོ་ལ། ཁྱོད་ཀྱི་བསྟན་བཅོས་འདི། ཕྱི་མའི་དུས་ན་འགྲོ་བ་ཀུན་
གྱི་མིག་གཅིག་ཏུ་འགྱུར་རོ་ཞེས་གསུང་གི་གནང་བ་སྩལ་བའང་ཚད་མར་བྱེད་པའི་ཕྱིར། ཞེས་
པར་གོ་འདུག་པའི་ཕྱིར། དེ་ལྟར་གོ་བ་དེ་ནི་རྗེ་ཐམས་ཅད་མཁྱེན་པའི་བཞེད་པ་མ་ཡིན་ཏེ། རྗེའི་
དགོངས་པ་ནི། བྱང་ཕྱོགས་འདིར་ཚད་མའི་གཞུང་ལུགས་ལ་སྦྱངས་པ་དང་མ་སྦྱངས་པ་དུ་མས།
སྡེ་བདུན་མདོ་དང་བཅས་པས་བྱང་ཆུབ་ཏུ་བགྲོད་པའི་ཉམས་ལེན་གྱི་རིམ་པ་མ་བསྟན་ཟེར་བཞིན་
དུ༑ ༑འཇམ་པའི་དབྱངས་ཀྱིས་ཕྱོགས་ཀྱི་གླང་པོ་ལ། ཁྱོད་ཀྱི་བསྟན་བཅོས་འདི་མ་འོངས་པ་ན་

20
འགྲོ་བ་ཀུན་གྱི་མིག་ཏུ་འགྱུར་རོ་ཞེས་གསུང་གི་གནང་བ་སྩལ་བའང་ཚད་མར་བྱེད་པ་འདི་ནི་མི་རིགས་
པ་སྨྲ་བའི་མཐར་ཐུག་པར་མཐོང་ནས། སྡེ་བདུན་མདོ་དང་བཅས་པའི་ལུང་དོན་གྱི་ཚུལ་ལ་རིགས་
པས་ལེགས་པར་དཔྱད་པ་ན། ཚད་མ་ཀུན་ལས་བཏུས་ཀྱི་མཆོད་བརྗོད་ཀྱི་དོན། དཔལ་ལྡན་ཆོས་
ཀྱི་གྲགས་པས་བསྟན་བཅོས་ཚད་མ་རྣམ་འགྲེལ་དུ། ལུགས་འབྱུང་ལུགས་བཟློག་གཉིས་ཀྱི་སྒོ་ནས།
སྟོན་པ་སངས་རྒྱས་བཅོམ་ལྡན་འདས་ཚད་མའི་སྐྱེས་བུ་བླ་ན་མེད་པར་བསྒྲུབས་ཤིང་དེའི་རྒྱུ་མཚན་
གྱིས༑ ༑སྟོན་པའི་བསྟན་པ་ཡང་ཐར་འདོད་རྣམས་ཀྱི་འཇུག་ངོགས་མཐར་ཐུག་ཏུ་ངེས་པ་གཏིང་
ནས་རྙེད་པ་ལ་བརྟེན་ནས། ཐེག་པ་ཆེ་ཆུང་གཉིས་ཀའི་ལམ་གྱི་རིམ་པའི་གནད་ཀུན་དྲི་མ་མེད་པའི་
རིགས་ལམ་ནས་ཐོན་པར་རྣམ་དཔྱོད་ཀྱིས་མཐོང་བས་ལྷག་པར་དགའ་བ་སྐྱེས། ཅེས་པ་འདི་ཉིད་
ཡིན་པའི་ཕྱིར། དེས་ན་ཁྱེད་ཀྱིས། ཚད་མ་གྲུབ་པར་ལུགས་འབྱུང་ལུགས་བཟློག་གིས། ཅེས་
སོགས་ལ་ཅི་ཡང་མི་སྨྲ་བའི་བརྟུལ་ཞུགས་བླངས་ནས། བྱང་ཕྱོགས་འདི་ན་སྒྲ་ཡི་གཞུང་ལུགས་
ལ༑ ༑ཞེས་སོགས་གཡོ་སྒྱུ་འབའ་ཞིག་གིས་སྐྱོན་བརྗོད་བཀོད་དེ། ཀ་ཙ་ན་སོགས་དང་། སྡེ་
བདུན་མདོ་དང་བཅས་པ་མགོ་མཚུངས་སུ་སྨྲ་བའི་ཅ་ཅོ་ཆེས་ཆེར་བསྒྲགས་འདུག་ཀྱང་། ཐར་
པ་དང་ཐམས་ཅད་མཁྱེན་པར་གྲོད་པའི་ལམ་གསལ་བར་ཀ་ཙ་ན་གྱི་གཞུང་ཅི་འདྲ་ཞིག་གིས་བསྟན་
སྨྱོས་ཤིག །ཚུལ་འདི་དག་ནི། རྣམ་དཔྱོད་ཡངས་པའི་མཁས་པ་རྣམས་ཀྱིས། སྡེ་བདུན་མདོ་
དང་བཅས་པ་དང་། ཀ་ཙ་ན་སོགས་ཀྱི་གཞུང་ཙམ་བཀླགས་པས་ཀྱང་ཇི་བཞིན་དུ་ངེས་པར་འགྱུར་
བའི་ཕྱིར། མངོན་སུམ་ལ་བསྙོན་པ་ཁོ་ནའོ། །དེས་ན་ཁྱེད་ཀྱིས་རྗེའི་གསུང་ལ་འདོན་པ་བསྒྱུར་
བའི་སུན་འབྱིན་བྱས་པ་འདི། ཕྱོགས་སྔ་གཏན་མ་ལོངས་པ་ཡིན་མོད། ཕྱོགས་སྔ་ལོངས་པའི་
དབང་དུ་བྱས་ན་ཡང་། རྟགས་སུ་བཀོད་པ་གཉིས་འདྲ་བ་མ་ཡིན་ཏེ། སློབ་དཔོན་ཕྱོགས་ཀྱི་གླང་
པོ་ལ། རྗེ་བཙུན་འཇམ་དབྱངས་ཀྱིས། བུ། མ་བྱེད་མ་བྱེད་ཐེག་པ་དམན་དང་ཕྲད་པ་ལས་ནི་བློ་
གྲོས་ངན་པ་སྐྱེ་སྟེ། །ཁྱོད་ཀྱི་བསྟན་བཅོས་འདི་ལ་མུ་སྟེགས་ཚོགས་ཀྱིས་གནོད་མི་ནུས་པར་ཤེས་
བྱ་སྟེ། །ཁྱོད་ཀྱིས་ས་མ་ཐོབ་ཀྱི་བར་དུ་དགེ་བའི་བཤེས་སུ་ང་འགྱུར་གྱི། ། ཕྱི་མའི་དུས་ན་འགྲོ་

12
བ་ཀུན་གྱི་མིག་གཅིག་ཏུ་ནི་འདི་འགྱུར་རོ། །ཞེས་འགྲོ་བ་ཀུན་གྱི་བླང་དོར་གྱི་གནས་ཇི་བཞིན་དུ་
བལྟ་བའི་མིག་གཅིག་པུ་ལྟ་བུར་གསུངས་པ་དང་། སློབ་དཔོན་ཙནྡྲ་གོ་མི་ལ་འཕགས་པ་སྤྱན་རས་
གཟིགས་ཀྱིས། །ཁྱོད་ཀྱིས་ལྷག་བསམ་གྱིས་བྱས་པས། གཞན་ལ་ཕན་པར་འགྱུར་བས་ཐོན་ཅིག་
ཅེས་གསུངས་པའི་དོན་ལེགས་པར་དཔྱད་ན་ཡང་ཤེས་པར་འགྱུར་བས། བུ་སྟོན་ཐམས་ཅད་མཁྱེན་
པའི་ཆོས་འབྱུང་དུ་གཉིས་ཀའི་ལོ་རྒྱུས་འབྱུང་བས། དེར་གཟིགས་ཤིག་དང་ངེས་པ་རྙེད་པར་འགྱུར་
རོ༑ ༑ད་ནི། ཁྱེད་ཀྱི་ལོག་པར་རྟོག་པ་ཆེན་པོ་དེ་གཞོམ་པའི་སླད་དུ། རྗེའི་བཞེད་པ་བཞིན། ཚད་
མ་ཀུན་ལས་བཏུས་ཀྱི་མཆོད་བརྗོད་ཀྱི་དོན་བཤད་པའི་སྒོ་ནས། ཚད་མ་གྲུབ་པར། བསྟན་པ་དང་
སྟོན་པ་སྐྱོན་མེད་དུ་རིགས་པ་ཡང་དག་གིས་བསྒྲུབས་ཤིང་། ཐེག་པ་གཉིས་ཀྱི་ལམ་གྱི་གནད་ཡོངས་
སུ་རྫོགས་པ་བསྟན་ཚུལ་ཅུང་ཟད་བརྗོད་ན། ཚད་མ་མདོར། ཚད་མར་གྱུར་པ་འགྲོ་ལ་ཕན་བཞེད་
པ༑ ༑ སྟོན་པ་བདེ་གཤེགས་སྐྱོབ་ལ་ཕྱག་འཚལ་ཏེ། ཞེས་གསུངས་པའི་ཚད་མ་ཞེས་པའི་དོན་
འཆད་པ་ལ། ཚད་མ་བསླུ་མེད་ཅན་ཤེས་པ། ཞེས་པ་ནས། དེ་ལྡན་བཅོམ་ལྡན་ཚད་མ་ཉིད།
ཅེས་པའི་བར་དང་། གྱུར་པ་ཞེས་པའི་དོན་འཆད་པ་ལ། མ་སྐྱེས་པ་ནི་བཟློག་དོན་དུ། ཞེས་པ་
ནས༑ ༑ ཚུར་ཤོག་བྱ་རྒོད་སྟེན་པར་གྱིས། ཅེས་པའི་བར་དང་། འགྲོ་ལ་ཕན་བཞེད་པ། ཞེས་
པའི་དོན་འཆད་པ་ལ། སྒྲུབ་བྱེད་ཐུགས་རྗེ་གོམས་ལས་དེ། ཞེས་པ་ནས། ཆགས་བྲེལ་ཆགས་
དང་ཡིད་ལོག་བཞིན། ཞེས་པའི་བར་དང༌། སྟོན་པ་ཞེས་པའི་དོན་འཆད་པ་ལ། བརྩེ་ལྡན་སྡུག་
བསྔལ་གཞོམ་པའི་ཕྱིར། ཞེས་པ་ནས། གཉིས་པོ་འདི་ནི་རྒྱུ་རུ་བཤད། ཅེས་པའི་བར་དང་།
བདེ་གཤེགས་ཅེས་པའི་དོན་འཆད་པ་ལ། རྒྱུ་སྤངས་ཡོན་ཏན་གསུམ་བདེ་གཤེགས། ཅེས་པ་ནས།
དེ་ཤེས་པ་ཡང་གྲུབ་པ་ཡིན། ཞེས་པའི་བར་དང་། སྐྱོབ་པའི་དོན་འཆད་པ་ལ། སྐྱོབ་པ་ཉིད་གཟིགས་
ལམ་གསུང་བ། །འབྲས་མེད་ཕྱིར་ན་བརྫུན་མི་གསུང་། །ཐུགས་བརྩེ་ལྡན་ཕྱིར་རྩོམ་ཀུན་ཀྱང་།
གཞན་གྱི་དོན་དུ་སྦྱོར་ཕྱིར་རོ། །ཞེས་གསུངས། རྒྱུ་མཚན་དེ་དག་གིས་སྟོན་པ་ཚད་མའི་སྐྱེས་
བུར་གྲུབ་པའི་དོན། དེའི་ཕྱིར་ཚད་ཡིན་ཞེས་པས་བསྟན་ཏེ། །རྩ་འགྲེལ་དེ་དག་གིས་ཇི་ལྟར་བསྟན་

i22
ཚུལ་གྱི་དོན་མདོར་བསྡུས་ཙམ་ཞིག་བརྗོད་ན། དང་པོས་ཇི་ལྟར་བསྟེན་ཚུལ་ཡོད་དེ། འདྲ་ཡུལ་
ཚད་མའི་མཚན་ཉིད་སོགས་དང་། ཚད་མ་རང་གི་གཞལ་བྱ་ལ་མི་བསླུ་བ་ལྟར། སྟོན་པ་སངས་
རྒྱས་ཀྱང་རང་གི་གདུལ་བྱ་མངོན་མཐོ་ངེས་ལེགས་ལ་བཀོད་ནས། བདེ་བ་བསྒྲུབ་ཅིང་སྡུག་བསྔལ་
སེལ་བར་མཛད་པ་ལ་བསླུ་བ་མེད་པར་བསྟན་པའི་ཕྱིར། གྱུར་པ་རྒྱས་བཤད་ཀྱིས་བསྟན་ཚུལ་
ཡང་ཡོད་དེ། མ་སྐྱེས་པ་རྟག་པ་རང་བྱུང་གི་ཀུན་མཁྱེན་འདོད་པའི་ལོག་རྟོག་བཀག་ནས། ཐམས་
ཅད་མཁྱེན་པའི་ཚད་མའི་སྐྱེས་པ་ཡིན་ན། བསམ་སྦྱོར་ཕུན་སུམ་ཚོགས་པ་ལ་བརྟེན་ནས་འཁྲུངས་
པ་ཞིག་དགོས་པར་བསྟན་པའི་ཕྱིར། །འགྲོ་ལ་ཕན་བཞེད་པ་རྒྱས་བཤད་ཀྱིས་བསྟན་ཚུལ་ཡང་ཡོད་
དེ༑ ༑ རྒྱུ་འབྲས་བདུན་གྱི་སྒོ་ནས་སེམས་བསྐྱེད་སྤྱོད་པ་དང་བཅས་པའི་ཉམས་ལེན་གྱིས་ཐམས་
ཅད་མཁྱེན་པའི་སར་བགྲོད་ཚུལ་བསྟན་པའི་ཕྱིར། སྟོན་པ་རྒྱས་བཤད་ཀྱིས་བསྟན་ཚུལ་ཡང་ཡོད་
དེ༑ ༑སྦྱོར་བ་ཕུན་ཚོགས་ཕྱིན་དྲུག་ཉམས་སུ་བླངས་ནས། ཚོགས་གཉིས་རྒྱ་ཆེན་པོ་བསགས་ཏེ།
སྒྲིབ་གཉིས་བག་ཆགས་དང་བཅས་པ་བཅོམ་ཚུལ་བསྟན་པའི་ཕྱིར། ། བདེ་གཤེགས་རྒྱས་བཤད་
ཀྱིས་བསྟན་ཚུལ་ཡང་ཡོད་དེ། 
བཤད་མ་ཐག་པའི་དོན་རྣམས་བསྐལ་ཆེན་དུ་མར་ཉམས་སུ་བླངས་
པ་ལ་བརྟེན་ནས། ཁྱད་ཆོས་གསུམ་ལྡན་གྱི་སྤངས་པ་ཕུན་ཚོགས་བདེ་བར་གཤེགས་པ་ཐོབ་ཚུལ་
བསྟན་པའི་ཕྱིར། སྐྱོབ་པ་རྒྱས་བཤད་ཀྱིས་བསྟན་ཚུལ་ཡང་ཡོད་དེ། བདེན་བཞིའི་བླང་དོར་ཇི་
བཞིན་དུ་གཟིགས་པ་མཐར་ཕྱིན་པའི་སྒོ་ནས། གཞན་ལ་སྟོན་པའི་རྟགས་ཀྱིས། །བདག་ཅག་གི་
སྟོན་པ་གདུལ་བྱའི་སྐྱབས་གནས་མཐར་ཐུག་ཏུ་བསྟན་པའི་ཕྱིར། དོན་བསྡུ་ན། བདག་ཅག་གི་
སྟོན་པ་ཤཱཀྱའི་རྒྱལ་པོ་ཆོས་ཅན། གྲོལ་བ་དོན་གཉེར་རྣམས་ཀྱི་སྐྱབས་གནས་བསླུ་བ་མེད་པའི་
ཚད་མའི་སྐྱེས་བུ་མཐར་ཐུག་ཡིན་ཏེ། བསམ་སྦྱོར་ཕུན་ཚོགས་ལ་བརྟེན་ནས། རང་དོན་སྤངས་
རྟོགས་མཐར་ཕྱིན་པ་བརྙེས་ཤིང་། གཞན་དོན་འཕྲིན་ལས་ཕུན་ཚོགས་ཀྱི་སྒོ་ནས། སེམས་ཅན་ཐམས་
ཅད་འཁོར་བའི་སྡུག་བསྔལ་མ་ལུས་པ་ལས་སྐྱོབ་པར་ནུས་པའི་སྐྱེས་བུ་ཡིན་པའི་ཕྱིར། ཞེས་དོན་བསྡུས་
ཏེ་སྟོན་པ་ལ། དེའི་ཕྱིར་ཚད་ཡིན། ཞེས་གསུངས་པའི་ཕྱིར། དེ་ལྟར་ལུགས་འབྱུང་གི་སྒོ་ནས་སྟོན་པ་

23
སྒོ་ནས་སྟོན་པ་ལམ་གང་ལ་བརྟེན་ནས་ཚད་མའི་སྐྱེས་བུ་མཐར་ཐུག་ཏུ་འཁྲུངས་ཚུལ་བསྟན་ནས།
དེ་ལྟར་འཁྲུངས་པའི་གཏན་ཚིགས་ཇི་ལྟ་བུ་ཞེ་ན། དེ་སྟོན་པ་ནི། ཡང་ན་སྐྱོབ། བདེན་པ་བཞི་ནི་
སྟོན་མཛད་པའོ། །ཞེས་པ་ནས། གང་ཕྱིར་དེས་ན་ཚད་མ་ཉིད། ཅེས་པའི་བར་གྱི་གཞུང་རྣམས་
ཀྱིས་ལུགས་བཟློག་གི་སྒོ་ནས་རྒྱས་པར་བཤད། དེ་ལྟར་ལུགས་འབྱུང་ལུགས་བཟློག་ཉིས་ཀྱི་སྒོ་
ནས་སྟོན་པ་ཚད་མའི་སྐྱེས་བུར་བསྒྲུབས་ཤིང་བསྟོད་པའི་དགོས་པ་འཆད་པ་ལ། དེ་ལྟའི་དངོས་
སྟོན་བསྟོད་པ་ནི། །དེ་ཡི་བསྟན་པ་ཉིད་ལས་ནི། །ཚད་མའི་དེ་ཉིད་གྲུབ་དོན་དུ། ཞེས་སོགས་
ཀྱིས་རྒྱས་པར་བསྟན་ཏེ། འདི་དག་གི་དོན་གཞུང་མང་བས་འཇིགས་པས་མ་སྤྲོས་སོ། །ཡང་ཁྱེད་
ཀྱིས༑ ༑བསྟན་དང་སྟོན་ལ་ཡིད་ཆེས་རྙེད་ཐབས་དང་། །བདག་མེད་སྟོན་དང་དེ་མཁྱེན་ཡེ་ཤེས་
ནི༑ ༑དངོས་སྟོབས་ཚད་མས་འགྲུབ་སོགས་ཚད་མ་མདོའི༔ །མཆོད་བརྗོད་དོན་ཙམ། ཞེས་
མཆོད་བརྗོད་དུ་དེ་ལྟར་བསྟན་ཀྱང་། ཚད་མ་མདོ་ནང་རིག་གི་གཞུང་དུ་མི་འགྱུར་ཏེ། དེ་ལྟ་ན།
སྡེབ་སྦྱོར་རིན་ཆེན་འབྱུང་གནས་སུ། །ནང་གི་མཚན་མོ་ཤེས་བྲལ་གྱི། །མང་གི་ཐུབ་པ་ཉི་མ་ནི།
སྣང་བ་མཆོག་གི་བདག་ཉིད་ཅན། །རྒྱལ་བ་ཉི་མ་ལ་ཕྱག་འཚལ །ཞེས་ཐུབ་དབང་ལ་མཆོད་
བརྗོད་མཛད་པས། དེ་ཡང་ནང་རིག་ཏུ་འགྱུར་བའི་ཕྱིར། །ཟེར་བ་ནི་རིགས་པ་མ་ཡིན་ཏེ། ཚད་
མ་མདོའི་མཆོད་བརྗོད་འདི། །ཚད་མ་མདོའི་ལུས་རྣམ་གཞག་ཡིན་པའི་ཚུལ་ཡང་མ་ངེས་པར་
འདུག་པའི་ཕྱིར་དང་། རྩོམ་པར་དམ་བཅའ། ཚད་མར་བསྒྲུབ་ཕྱིར་རང་གི་གཞུང་ཀུན་ལས།
བཏུས་ཏེ་སྣ་ཚོགས་འཐོར་རྣམས་འདིར་གཅིག་བྱ། ཞེས། སྟོན་པ་སངས་རྒྱས་ཚད་མའི་སྐྱེས་
བུ་མཐར་ཐུག་དང་། དེའི་བསྟན་པ་གྲོལ་བ་དོན་གཉེར་རྣམས་ཀྱི་འཇུག་བྱ་མཐར་ཐུག་བསླུ་བ་མེད་
པར་བསྒྲུབ་པའི་ཕྱིར་དུ། སློབ་དཔོན་རང་ཉིད་ཀྱིས་མཛད་པའི་ཚད་མའི་བསྟན་བཅོས་ཐོར་བུ་བ་
རྣམས་ཀྱི་དོན་ཕྱོགས་གཅིག་ཏུ་བསྡུས་ནས། ཀུན་ལས་བཏུས་པ་རྩོམ་ཞེས་གསུངས་པའི་དོན་ལ་
ལེགས་པར་མ་བརྟགས་པའི་གཏམ་དུ་འདུག་པའི་ཕྱིར། སྙིང་པོར་དྲིལ་ན། ཁྱེད་རང་གིས། འཁོར་
བ་ཀུན་ལ་ངེས་འབྱུང་བསམ་པ་དང་། །བདག་པས་གཞན་གཅེས་ཐེག་ཆེན་བྱང་ཆུབ་སེམས། ། བདེན་

114
བཞིའི་དེ་ཉིད་ལ་སོགས་བདག་མེད་གཉིས། ། ཕྲ་རགས་བསྟན་བྱའི་གཙོ་བོར་གང་མཛད་པ། །དེ་
ནི་ནང་རིག་ཉིད་དུ་ལེགས་པར་གྲུབ། ཅེས་བརྗོད་བྱ་གང་བསྟན་པས་ནང་རིག་ཏུ་འགྱུར་ཚུལ་སྨྲས་
འདུག་པ་འདི་ག་ཇི་ལྟ་བའི་ལན་བརྗོད་ན། ངེས་འབྱུང་བསྒོམ་ཚུལ་ནི། རྣམ་འགྲེལ་དུ། སྡུག་
བསྔལ་འཁོར་བ་ཅན་ཕུང་པོ། །ཞེས་སོགས་དང་། འདུ་བྱེད་སྡུག་བསྔལ་ལ་དགོངས་ནས། སྡུག་
བསྔལ་བསྒོམ་པར་གསུངས་པ་ཡིན། ཞེས་དང་། སྟོང་ཉིད་ལྟེ་བས་གྲོལ་བར་འགྱུར། །བསྒོམ་
པ་ལྷག་མ་དེ་དོན་ཡིན། །དེའི་ཕྱིར་མི་རྟག་ལས་སྡུག་བསྔལ། །སྡུག་བསྔལ་ལས་ནི་བདག་མེད་
གསུངས༑ ༑ཅེས་སོགས་དང་། བྱང་ཆུབ་ཀྱི་སེམས་བསྐྱེད་ཚུལ་སོགས་ནི། སྒྲུབ་བྱེད་ཐུགས་
རྗེ་གོམས་ལས་དེ། ཞེས་སོགས་དང་། བརྩེ་ལྡན་སྡུག་བསྔལ་གཞོམ་པའི་ཕྱིར། ཐབས་རྣམས་
ལ་ནི་མངོན་སྦྱོར་མཛད། །ཅེས་སོགས་ཀྱིས་རྒྱས་པར་དངོས་སུ་བསྟན། བདེན་བཞི་ནི། བླང་ .
དང་དོར་བྱའི་དེ་ཉིད་ནི། ཐབས་དང་བཅས་པ་རིག་མཛད་པ། ཞེས་དང་། བདེན་པ་བཞི་ནི་སྟོན་
མཛད་པའོ། །ཞེས་སོགས་ཀྱིས་རྒྱུས་པར་བསྟན། ཆོས་ཀྱི་བདག་མེད་ནི། ལེའུ་གསུམ་པར།།
ཇི་ལྟ་ཇི་ལྟར་དོན་བསམས་པ། །དེ་ལྟ་དེ་ལྟར་རྣམ་བྲལ་ཞེས། །མཁས་པ་རྣམས་ཀྱིས་གང་གསུངས་
པ༑ ༑དེ་ནི་དངོས་སྟོབས་འོངས་པ་ཡིན། ཞེས་དང་། དེའི་ཕྱིར་གཉིས་སྟོང་གང་ཡིན་པ། །དེ་ནི་
དེ་ཡིའང་དེ་ཉིད་ཡིན། ཞེས་སོགས་ཀྱིས་རྒྱས་པར་བསྟན། གང་ཟག་གི་བདག་མེད་དང་། དེའི་
དགག་བྱ། དེ་འགོག་ཚུལ་རྣམས་ནི། ཉེས་ཀུན་དེ་ཡི་རྩ་བ་ཅན། །དེ་ཡང་འཇིག་ཚོགས་ལྟ་བ་
ཡིན༑ ༑རིག་པའི་མི་མཐུན་ཕྱོགས་ཕྱིར་དང་། ཞེས་སོགས་དང་། གང་ཞིག་བདག་མཐོང་དེ་ལ་
ནི༑ ༑ང་ཞེས་རྟག་ཏུ་ཞེན་པར་འགྱུར། ཞེས་དང་། བདག་ཡོད་ན་ནི་གཞན་དུ་ཤེས། །བདག་
གཞན་ཆ་ལས་འཛིན་དང་སྣང་། །ཞེས་སོགས་ཀྱིས་རྒྱས་པར་དངོས་སུ་བསྟན། ཁྱད་པར། གྲུབ་
མཐའ་གོང་མའི་སྐབས་སུ་ཡང་། ངེས་དོན་དང་སྦྱར་ཏེ་བཤད་དུ་རུང་བ། སེམས་ཀྱི་རང་བཞིན་
འོད་གསལ་ཏེ། ། དྲི་མ་རྣམས་ནི་གློ་བུར་བ། ཞེས་སོགས་གསུངས་ཤིང༌། ཁྱེད་རང་གིས་ཀྱང་
ནང་རིག་ངོས་འཛིན་དྲངས་མ་ཐག་པ་དེ་ལྟར་བཤད་འདུག་པས། དེ། ལན་ཇི་ལྟར་བྱ་བ་དགོངས་

125
ཤིག །ཅེས་པ་ཡང་ཞར་བྱུང་དུའོ།། ༈ སྨྲས་པ། ཟླ་མེད་སྟོན་པ་བུ་རམ་ཤིང་པ་ཡིས། །སྣ་
ཚོགས་གདུལ་བྱའི་བསམ་པ་ཇི་བཞིན་དུ། །ཆོས་ཕུང་བརྒྱད་ཁྲི་བཞི་སྟོང་སྩལ་བའི་མཆོག །དུས་
གསུམ་རྒྱལ་ཡུམ་ཤེས་རབ་ཕ་རོལ་ཕྱིན། །དེ་ཡི་སྙིང་པོ་རྟོག་གེའི་ཡུལ་མིན་པ། །ཡོད་མེད་རྟག་
ཆད་མཐའ་བྲལ་ཟབ་མོའི་ལམ། །འགྲེལ་པར་ལུང་བསྟན་ཇི་བཞི་འགྲེལ་མཛད་པ། །སངས་རྒྱས་
གཉིས་པ་འཕགས་མཆོག་ཀླུ་སྒྲུབ་ཡིན། །དེ་ཉིད་དགོངས་ཟབ་ཕྲ་ཞིང་རྟོགས་དཀའ་བའི། །འདབ་
མའི་རྒྱས་བཅིངས་ཀུན་ད་ཁ་འབྱེད་ཅིང་། །རྒོལ་ངན་མུན་པའི་སྨག་རུམ་ཀུན་འཇོམས་པ། ། སྟོང་
གསུམ་མཛེས་རྒྱན་ཟླ་བའི་ཞབས་ལས་ཅི། །ཤེལ་ལྟར་དཀར་པའི་བསིལ་རིས་ཡོངས་བསྐོར་ཡང་།
རབ་རྨོངས་མུན་པས་ཁྱབ་པའི་བྱང་ཕྱོགས་འདིར། །འཇིགས་མེད་ཟླ་བའི་བཞེད་གཞུང་འདི་ཡིན་
ཞེས༑ ༑རྗེན་པར་སྟོན་མཛད་རྒྱལ་བ་གཉིས་པའི་རྗེ། །གཞུང་ལུགས་འབུམ་ཕྲག་རལ་པའི་ཁུར་
གྱིས་མཛེས། །ཕས་རྒོལ་འཇོམས་པའི་རིགས་པའི་མཆེ་སྡེར་འབར། །བསླབ་གསུམ་རིམ་གཉིས་
ལུས་སྟོབས་རབ་རྒྱས་ཤིང་། །ལེགས་བཤད་གད་རྒྱངས་ས་གསུམ་འགེངས་མཐོང་ནས། །དཔལ་
མིན་བསྐྱེད་པའི་མི་གཙང་ཁུང་བུར་འཇུག །གྲུབ་མཐའ་ངན་པའི་ལྡན་ལྗིན་ལྷག་མས་འཚོ། །ཝ་
སྐྱེས་རྨོངས་པའི་འཁོར་ནང་རྟག་ཆད་ཀྱི། །སྐད་ངན་སྒྲོག་པས་མང་པོར་ལྟས་ངན་གཏོང་། །དེའི་
ཚེ་ལུང་རིགས་མཚོན་ཆར་གྱིས། །འདི་ལྟའི་ལོག་རྟོག་སྟུག་པོའི་ནགས། །རྩོད་ནས་འབྱིན་ནུས་
མཁས་མང་ཡང་། །བརྙས་ཐབས་དབང་གིས་བཏང་སྙོམས་བཞག །བདག་ཀྱང་དེ་དག་རྗེས་འགྲོ་
ཡང་༑ ༑ སྐུལ་བྱེད་དྲི་བཞོན་མང་པོ་ཡིས། །རྣམ་དཔྱོད་ཨ་མྲའི་ཚལ་བསྐྱོད་པས། །རྩོད་ལན་
འབྲས་བུའི་གྲུ་ཆར་ཕབ། །ཁྱད་པར་ལེགས་ཉེས་འབྱེད་པའི་རྣམ་དཔྱོད་ཀྱི། །མིག་བྲལ་སྐྱེ་བོའི་
ཚོགས་དང་ཆོས་སྡང་གིས། །ཡིད་མྱོས་རི་བོང་ཅལ་གྱི་རྗེས་འགྲོ་བའི། ། སྐྱེ་བོ་ཀུན་ལ་ཕན་ཕྱིར་
འདི་བརྩམས་སོ། །འདིས་མཚོན་དུས་གསུམ་བསགས་པའི་དགེ་བའི་ཚོགས། །ཟླ་ཤེལ་འོ་མའི་
མཚོ་ལྟར་དཀར་བ་དེ། །འགྲོ་ཀུན་ཆགས་སྡང་སྒྲིབ་གཉིས་འཆིང་བ་ལས༑ །རྣམ་གྲོལ་རྒྱལ་བའི་
གོ་འཕང་ཐོབ་ཕྱིར་བསྔོ་། །བདག་ཀྱང་དེང་ནས་སྐྱེ་བ་ཐམས་ཅད་དུ། ། མ་རྣམས་སྒྲོལ་ཕྱིར་སྲས་

126
བཅས་རྒྱལ་བ་ཡི། །མཛད་པ་སྨོན་ལམ་རྒྱ་མཚོ་བསྒྲུབ་པ་ལ། །ཀུན་བཟང་འཇམ་པའི་དབྱངས་
དང་མཚུངས་པར་ཤོག། །།ཅེས་སྒྲ་པ་ཤེས་རབ་རིན་ཆེན་པའི་རྩོད་ལན་ལུང་རིགས་སེང་གེའི་ང་
རོ་ཞེས་བྱ་བ་འདི་ཡང་། ཆོས་གྲྭ་ཆེན་པོའི་སློབ་དཔོན་རྣམ་པ་སོགས། བསྟན་པའི་རྩ་ལག་སྡེ་སྣོད་
འཛིན་པ་འཆད་ཉན་གྱི་གོ་སར་བཞུགས་པ་མང་པོ་དང་། ཁྱད་པར་མདོ་སྔགས་རབ་འབྱམས་སྐད་
གཉིས་སྨྲ་བ། ངམ་རིང་མཁན་ཆེན་ཚེ་བརྟན་རྒྱལ་མཚན་གྱིས་ཡང་ཡང་བསྐུལ་བ་ལ་བརྟེན་ནས།
ཤཱཀྱའི་དགེ་སློང་རིགས་པ་སྨྲ་བ་བློ་བཟང་ཆོས་ཀྱི་རྒྱལ་མཚན་གྱིས། ཆོས་དགྲ་ཆེན་པོ་བཀྲ་ཤིས་
ལྷུན་པོའི་གཙུག་ལག་ཁང་དུ་གཡར་ཁྲལ་དུ་འཚལ་བའི་ཡེ་གེ་པ་ནི། བསླབ་གསུམ་སྡེ་སྣོད་འཛིན་
པའི་དཀའ་བཅུ་པ་སྙིང་སྟོབས་རྒྱ་མཚོ་དང་། སླད་ནས་མཚམས་རྣམས་སུ་ལུང་རིགས་འགའ་
ཞིག་འཇུག་པ་སོགས། །ཡོངས་སུ་རྫོགས་པའི་ཡེ་གེ་པ་ནི། རྣམ་དཔྱོད་ཕུན་སུམ་ཚོགས་པའི་ཤཱཀྱའི་
དགེ་ཚུལ་རྗེ་དྲུང་བློ་བཟང་དབང་རྒྱལ་ལོ།། །།འདི་ལ་བརྟེན་ནས་ཀྱང་། བསྟན་པ་རིན་པོ་ཆེ་དར་
ཞིང་རྒྱས་ལ་ཡུན་རིང་དུ་གནས་པར་གྱུར་ཅིག །ཧི་ཏ་སུ་ཁ་བ་ཀ་ར་བུདྡྷ་དེ་ཤ་བི་སྟ་ར་བྷ་ག །
ཨོཾ་ཡེ་དྷརྨ་ཧེ་ཏུ་པྲ་བྷ་ཧེ་ཏུནྟེ་ཥཱནྟ་ཐཱ་ག་ཏོ་བྱ་ཝ་དཏ། ཏེ་ཥཱ་ཉྩ་ཡོ་ཎི་རོ་དྷ་ཨེ་ཝཾ་བཱ་དཱི་མ་ཧཱ་ཤ་མ་ཎ་
སྭཱ་ཧཱ། ། ཨོཾ་སུ་པྲ་ཏི་ཥྛ་བཛཡེ་སྭཱ་ཧཱ། ཨེ་ཀ་པྲྀ ། མངྒ་ལཾ། ༈ ཨོཾ་སྭ་སྟི། ཕན་བདེའི་འབྱུང་
གནས་རྒྱལ་བསྟན་ཡོངས་འདུའི་ལྗོན། །རབ་རྒྱས་འགྲོ་ཀུན་ཐར་མཆོག་འབྲས་བཟང་ལ། །སྤྱོད་
ཕྱིར་བཀྲ་ཤིས་ལྷུན་གྲུབ་ཆོས་གྲྭ་ཆེར། །ཆོས་སྦྱིན་འཛད་མེད་དལ་འགྲོའི་རྒྱུན་འདི་སྤེལ། །སརྦ་
ཛ་ག་ཏཾ ། །

127.
༄༅། །འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་རྩོད་ཡིག་གི་ལན་བློ་དམན་སྙིང་
གི་གདུང་སེམ་ག་བུར་ཐིག་པའི་སྤུན་ཟླ་ཞེས་བྱ་བའི་བསྟན་བཅོས་ཀྱི་མཛད་པ་པོ་
བློ་གླིང་ལྡན་མ་བློ་བཟང་ཆོས་དབྱིངས་ཀྱི་རྣམ་ཐར་མདོར་བསྡུས་
བཞུགས་སོ།།
༄༅། །འབྲས་བློ་གླིང་དགེ་བཤེས་ངག་དབང་ཆོས་གྲུབ་བམ་ལྡན་མ་སྟོང་ཕུད་ནི་སྤྱི་ལོའི་དུས་
རབས་བཅུ་དགུ་པའི་སྤྱི་ལོ་ ༡༨༩༠ ལོར་ཁམས་ལྡན་མ་ཁུལ་དུ་འཁྲུངས། སྐུ་ཆུང་དུས་འབྲས་
སྤུངས་བློ་གསལ་གླིང་དུ་ཆོས་ཞུགས་མཛད། ལྡན་མ་བློ་ཆོས་སྐུ་གོང་མ་སོགས་དགེ་བའི་བཤེས་
གཉེན་དུ་མ་བསྟེན་ནས་གཞུང་ཆེན་ལ་སློབ་གཉེར་མཛད། མདོ་སྔགས་ཆོས་ཚུལ་ཡོངས་ཀྱི་རྒྱལ་
པོ་ལྟ་བུ་གྱུར། བློ་གསལ་གླིང་གི་མཚན་ཉིད་རྩོད་གྲྭའི་སྲོལ་བར་ལམ་ཉམས་སྐབས་སྒོ་ཀུན་ནས་
རྒྱས་ཐབས་འབད་པ་ཞུས་ཏེ་སྤྱན་དཔེར་འོས་པའི་ཕྱག་རྗེས་ཀྱི་དྲིན་མི་ཆུང་བ་མཛད། རྗེའི་བསྟན་
པའི་རྒོལ་ངན་བྱུང་མ་ཐག་དར་ཐེར་ཡོང་བའི་བརྒལ་ལན་གྱི་ལམ་ནས་ཕྱོགས་སྔ་སུན་བྱུང་བ་དང་
གསུང་རྩོམ་དགའ་ད་ལྟའི་བར་བཞུགས་ཤིང་ཀུན་གྱི་སློབ་གཉེར་མཛད་པ་ལགས། རྗེས་སུ་ལྷ་རམས་
པའི་གྲྭ་སྐོར་མཛད་ནས་མཁས་པའི་གྲགས་པ་ཐོབ། དགུང་ལོ་ང་ལྔ་ཙམ་ལ་སྦྱིན་བདག་གིས་གདན་
ཞུས་ལྟར་རྒྱ་ནག་རི་བོ་རྩེ་ལྔར་ཕེབས་ནས་ཆོས་འཁོར་རྒྱ་ཆེར་བསྐོར། མཐར་དགུང་ལོ་དྲུག་ཅུ་
སྟེ་སྤྱི་ལོ་ ༡༩༤༩ ལོར་སྐུ་གཤེགས།

128
༄༅། །འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་རྩོད་ཡིག་གི་ལན་བློ་དམན་
སྙིང་གི་གདུང་སེལ་ག་བུར་ཐིག་པའི་སྤུན་ཟླ་ཞེས་བྱ་བ་བཞུགས་སོ། །
༄༅། །ན་མོ་གུ་རུ་མཉྫ་གྷོ་ཤ་སུ་དྷི་ད་ན་ཡ། བློ་ཆེན་རྒྱལ་བའི་ལུགས་བཟང་སྦྱིན་པ་ལ། །འཇམ་
དཔལ་དབྱངས་ཀྱིས་བློ་གྲོས་མཆོག་བྱིན་པས། །ཁྱོད་ཉིད་གཅིག་པུ་རྒྱལ་བའི་གདུང་ཚབ་ཏུ། །དབང་
བསྐུར་ཐོབ་པའི་བླ་མ་མཆོག་དེས་སྐྱོངས། །མཆོག་ཏུ་ཟབ་རྒྱས་ཤེས་བྱའི་རྒྱ་མཚོ་སྡོམ་བྱེད་མཁྱེན་
པའི་ཁོར་ཡུག་ཅན། །འཛད་མེད་སྙན་པ་རྣམ་རྒྱས་པདྨ་འཆི་མེད་བདག་པོས་ཅི་ཡང་འཐོར། །ས་
བཅུའི་དབང་ཕྱུག་རྡོ་རྗེ་འཛིན་སོགས་བཀའ་ཡི་བྲན་དུ་རྗེས་ཞུགས་པའི། །མཐའ་དག་འཇིག་རྟེན་
མ་འདྲིས་མཛའ་བཅུག་ཉི་མའི་གཉེན་གྱིས་དགེ་ལེགས་སྩོལ། །དམར་སེར་ཐུན་མཚམས་ཉི་འོད་
འབུམ་འགྱེད་པའི། ། ལི་ཁྲིའི་དབང་པོ་དབང་སྔོན་ཐོར་ཅོག་ཅན། ། རྒྱ་མཚོའི་རྡུལ་སྙེད་རྒྱལ་བ་
ཐམས་ཅད་ཀྱི། །མཁྱེན་རབ་ཕུང་པོ་ཁྱོད་ལ་སྤྱི་བོས་བཏུད། །མཐའ་ཡས་ཐུབ་གསུང་ཟབ་མོའི་
པད་དཀར་ཁ། །འཛུམ་པ་ཐ་དད་ཕྱོགས་གཞན་ཡོངས་སྤང་སྟེ། །ཁྱོད་ཉིད་ཁོ་ནའི་རྗེས་འགྲོ་ཙོང་
ཁ་པ། །རྒྱལ་བའི་ཉི་མ་གཉིས་པ་རྒྱལ་གྱུར་ཅིག །ངག་དབང་མགྲིན་པར་བཞུགས་པའི་བློ་གྲོས་
བཟང་༑ ་་་ཐུབ་བསྟན་ཡང་སྙིང་འཇམ་མགོན་རིང་ལུགས་མཆོག ། ཇི་སྲིད་རི་དབང་རྒྱ་མཚོ་
གུས་བསྟེན་དཔལ། །དེ་སྲིད་མི་ནུབ་རྒྱལ་མཚན་འཛིན་དེར་འདུད། ། ཟླ་བ་སྟོང་གི་མཛེས་པ་ལེགས་
བཏུས་ཏེ། ། ཞི་བའི་ཞལ་ཁྱིམ་འཛིན་པའི་དཔལ་ཡོན་ཅན། །དབྱངས་ཀྱི་རྒྱལ་མོ་སྙིང་གི་ཐིག་ལེ་
རུ༑ ༑མཛད་པའི་ཕྱི་མཐའ་བྱང་ཆུབ་སྙིང་པོའི་མཛོད། །རྒྱལ་ཀུན་ཡབ་གཅིག་རྒྱལ་བའི་ལུང་
བཞིན་དུ། །རྒྱལ་བསྟན་མི་ནུབ་རྒྱལ་མཚན་འཛིན་པ་ལ། །རྒྱལ་ཡུམ་སྲོལ་འབྱེད་རྒྱལ་སྲས་འཁོར་
གྱི་དབུས། །རྒྱལ་ཚབ་དབང་བསྐུར་རྒྱལ་བ་གཉིས་པར་གྱུར། །གང་གི་ལེགས་གསུང་དབྱིག་གི་
ཁུ་བའི་གཟིས། །གཞུང་ལུགས་རི་གླིང་བྱེ་བ་གསལ་བྱེད་པ། །དེ་ཚེ་རང་གིས་དེ་ཉིད་སྟོན་པ་ཡི།
མེ་ཁྱེར་ཚོགས་ཀུན་འོད་ཀྱི་ཕོངས་པ་ཐོབ། དམུས་ལོང་མིག་དང་འོན་པ་སྒྲ་འཛིན་གྱི། །དབུལ་
ཡང་སྤྱན་སྟོང་ལྡན་དང་རྣ་བརྒྱད་ལ། །རེ་ཁོན་མི་འཛིན་རང་གི་གཤིས་གྱུར་ཀྱང་། །དེང་དུས་

129
ཡང་སྤྱན་སྟོང་ལྡན་དང་རྣ་བརྒྱུད་ལ། ། རེ་ཁོན་མི་འཛིན་རང་གི་གཤིས་གྱུར་ཀྱང་། །དེང་དུས་
སྙིགས་མའི་རང་རྟགས་ཅི་ཡང་མངོན། །འོན་ཀྱང་ལོག་སྨྲའི་མགྲིན་བཟང་སྒྲ་སྐད་ཀྱིས། །གདོང་
ལྔའི་དབང་པོའི་རྒོལ་ཟླ་མ་མཆིས་ཀྱང་། །འགལ་འདུའི་ཚིག་གི་རི་མོས་འདྲིད་པ་ཅན། །བློ་ཆུང་
ཚོགས་ལ་འདི་ཞེས་རྡ་སྤྲད་བྱ། །ཇི་སྐད་དུ། རིག་པ་དྲུག་ཅུ་པ་ལས། གང་གིས་སྐྱེ་དང་འཇིག་
པ་དག །ཚུལ་འདི་ཡིས་ནི་སྤོང་འགྱུར་བ། །རྟེན་ཅིང་འབྲེལ་བ་འབྱུང་གསུང་པའི། །ཐུབ་དབང་
དེ་ལ་ཕྱག་འཚལ་ལོ། །ཞེས་གསུངས་པ་ལྟར། ལྷ་དང་བཅས་པའི་འགྲོ་བ་ཡོངས་ཀྱི་མ་འདྲིས་
པའི་མཛའ་བཤེས་ཆེན་པོ་སངས་རྒྱས་བཅོམ་ལྡན་འདས་ཞེས་སྙན་པའི་བ་དན་དཀར་པོ་ས་གསུམ་
ན་གཡོ་བ་འདི་ཉིད་ཆོས་ཀྱི་ཕུང་པོ་ཇི་སྙེད་ཅིག་བཀའ་སྩལ་བའི་ནང་ནས་ཐེག་པ་རང་རང་ལ་ལྟོས་
ཏེ་རབ་དང་ཕུལ་དུ་བྱུང་བ་ནི་ཤེས་ཕྱོགས་ཀྱི་མདོ་ལ་སོགས་པ་ཐེག་པ་ཆེ་ཆུང་གི་ཟབ་མོའི་དེ་ཁོ་ཉིད་
བསྟན་པའི་མདོ་རྣམས་ཡིན་ཏེ། གདུལ་བྱའི་ཉེས་པར་གྱུར་པ་ཇི་སྙེད་ཅིག་སྤྱོད་པའི་ནང་ནས་ཆེས་
བཟློག་པ་དཀའ་བ་ནི་གཏི་མུག་བདེན་འཛིན། མ་རིག་པ་བག་ཆགས་དང་བཅས་པ་ཡིན་ལ། དེ་
ཡང་གང་ཞིག་རྟོགས་ནས་སྒོམ་པས་དེ་ལྡོག་པར་བྱེད་ལ། མ་རྟོགས་ན་དེ་ཉིད་ལྡོག་པའི་ཐབས་མེད་
ཆོས་རྣམས་ལ་རང་བཞིན་གྱིས་སྐྱེ་བ་དང་འཇིག་པ་མེད་པའི་སྟོང་པ་ཉིད་ཡིན་པས། དེ་
པ་ནི། 
རྟོགས་པ་ལ་རགས་ལས་ཤིང་། དེ་རྟོགས་པའི་ཐབས་བླ་མེད་དུ་ཆོས་རྣམས་རང་རང་གི་གདགས་
གཞི་ལ་རྟེན་ཅིང་འབྲེལ་བ་འབྱུང་བའི་ཟབ་མོའི་སྒྲ། རང་གི་འཁོར་འཕགས་པའི་ཚོགས་ཀྱི་དབུས་
ཐེག་པ་ཆེ་ཆུང་ཀུན་ལས་ལམ་གྱི་སྲོག་ཏུ་ཆོས་ཅན་མཐའ་དག་ལ་བདེན་
སུ་སེངྒེའི་ང་རོ་སྒྲོགས་ཏེ། 
འཛིན་ལྷག་མེད་དུ་འགོག་པའི་མཐའ་ཐམས་ཅད་དང་བྲལ་བའི་སྟོང་ཉིད་རྟོགས་པའི་ཡེ་ཤེས་ཟབ་
རང་གིས་མངོན་སུམ་དུ་བྱས་ཏེ་གཞན་ལ་མ་ནོར་བར་འདོམས་པ་སངས་
མོ་བཀའ་སྩལ་བ་བཞིན། 
རྒྱས་ཀྱི་མཐུས་སངས་རྒྱས་ཉིད་ཀྱི་མཛད་པ་དང་ཐ་མི་དད་པ་ཟབ་མོའི་དོན་སྟོན་པ་ལ་དབང་ཐོབ་
པའི་རབ་འབྱོར་སོགས་ཉན་ཐོས་ཆེན་པོ་བཞིན། སླར་ཡང་འཛིན་ཅིང་རྒྱས་པར་མཛད་པ་སངས་
རྒྱས་གཉིས་པའི་མཚན་དོན་ལྡན་དུ་འཛིན་པའི་འཕགས་མཆོག་ཀླུ་སྒྲུབ་ཀྱིས་ཡོད་མེད་ཀྱི་མཐའ་ཐམས་

130
ཅད་བཀག་ནས། དབུ་མའི་ཤིང་རྟ་སྲོལ་ཕྱེ་བའི་རྩ་བ་ཤེས་རབ་སོགས་རིགས་ཚོགས་ཀྱི་བསྟན་
བཅོས་ཆེན་པོ་དྲུག་མཛད་དོ། །དེ་ཡི་རྗེས་སུ་འབྲངས་ཏེ་ཐལ་རང་གི་སློབ་དཔོན་ཆེན་པོ་རྣམས་
ཀྱིས་འཕགས་པ་ཡབ་སྲས་ཀྱི་དགོངས་པ་རང་རང་གི་ལུགས་སུ་བཀྲལ་ཏེ། བསྟན་པའི་སྙིང་པོ་དབུ་
མའི་ལུགས་བཟང་མི་ནུབ་པའི་རྒྱལ་མཚན་ཆེན་པོ་འཕགས་ཡུལ་དུ་ཅི་ཡང་བསྒྲེངས་སོ། དེ་ནས་
རིམ་གྱིས་ཐུགས་བསྐྱེད་དག་པའི་ཤུགས་དང་སྨོན་ལམ་རླབས་པོ་ཆེས་གངས་རིའི་ལྗོངས་འདིར་
བསམ་བཞིན་སྐྱེ་བ་བཞེས་པའི་སེམས་དཔའ་ཆེན་པོ་རྣམས་ཀྱི་སྤྲུལ་པའི་རྣམ་པར་རོལ་པས་འགའ་
ཞིག་ལོ་ཙཱ་བ་དང་། །གཞན་དག་རྒྱལ་པོ་སོགས་ཀྱི་ཚུལ་འཛིན་ཏེ། རྒྱུ་འབྲས་ཀྱི་ཐེག་པས་བསྡུས་
པའི་ཟབ་རྒྱས་ཆོས་ཀྱི་ཕུང་པོ་རྣམས་སྐད་གཉིས་མཚམས་སྦྱར་གྱིས་ལེགས་པར་བསྒྱུར། གངས་
ལྗོངས་ཀྱི་ལྷ་ལམ་དུ་སངས་རྒྱས་གཉིས་པ་མཁན་སློབ་ཀྱི་ཉི་ཟླ་དུས་གཅིག་ཤར་ཏེ། སྔར་འགྱུར་
ཐེག་པའི་པདྨོའི་འདབ་བརྒྱ་འགོད་པའི་ཚལ་དུ་བཤད་སྒྲུབ་ཀྱི་ཟིལ་མངར་ལ་ངོམས་པར་མེད་པའི་
སྐལ་པ་མཆོག་གི་རིགས་ཀྱི་བུའི་བུང་བའི་ཚོགས་དགུ་ཅི་དགར་རོལ་ཅིང་རང་གི་མངོན་པར་ཤེས་
པའི་སོ་སོར་རང་རིག་གི་གླུ་དབྱངས་ལེན་ཏེ། ལྗོངས་འདིའི་ཕྲ་བའི་རྡུལ་ཕྲན་ཚུན་ཆད་ལྷ་བརྒྱའི་
གཙུག་གིས་བཏུད་པའི་མཆོད་རྟེན་དུ་བསྒྱུར་ཏོ། །དེ་ལྟར་ནའང་གདུལ་བྱ་རྣམས་ཀྱི་དང་མོས་ཀྱི་
སྟོབས་རིམ་གྱིས་བྲི་བས་ཕལ་ཆེར་ཡང་དག་པའི་ལམ་ལ་རྒྱབ་ཀྱིས་ཕྱོགས་ཤིང་། འགའ་ཞིག་རང་
ལྟ་མཆོག་འཛིན་གྱིས་གསུང་རབ་ལ་དབང་ཟ་བ་དང་། ལ་ལ་ནི་ཧ་ཤང་སོགས་ཀྱིས་ལོག་པའི་ལྟ་
བ་ལ་སྦྱར་ཏེ། ལྟ་བ་ཅི་ཡང་ཡིད་ལ་མི་བྱེད་པ་དང་། སྤྱོད་པ་ཕྱིན་དྲུག་ལ་ཞེ་རྩིས་མེད་པའི་ལྟ་སྤྱོད་
ལོག་པ་རྣམས་ཀཱ་མ་ལ་ཤི་ལས་སུན་ཕྱུང་། ཆོས་གསང་བ་བླ་མེད་དུ་གྱུར་ན། གང་ཟག་ཀྱང་གསང་
བ་བླ་མེད་ཀྱི་རྣལ་འབྱོར་པ་འགྱུར་བས་ཐུན་མོང་བའི་ལམ་གྱི་རིམ་པ་དང་། རྡོ་རྗེའི་ཐེག་པའི་ལམ་
གྱི་མཐར་ཐུག་སྔ་ཕྱི་རྒྱུ་འབྲས་ཀྱི་རིམ་པ་འདོད་བཞིན། རྒྱུ་མེད་ཀྱི་འབྲས་བུ་ཟབ་མོའི་ལམ་འདི་
ཁོ་བོས་རྙེད་ནས་ཁྱོད་ལ་སྦྱིན་ནོ། །ཞེས་པའི་འགལ་འདུའི་ཕུང་པོ་དག་དཔལ་མར་མེ་མཛད་ཀྱིས་
སུན་ཕྱུང་ནས་མདོ་སྔགས་ཀྱི་བཀའ་མཐའ་དག་གང་ཟག་གཅིག་འཚང་རྒྱ་བའི་གདམས་ངག་ཏུ་འཆར་

13
བའི་བཀའ་གདམས་ཀྱི་བསྟན་པས་གངས་ལྗོངས་མཛེས་པར་བྱས་སོ། །སླར་ཡང་དམ་པའི་ཉི་
མ་དེ་དག་ནུབ་རིའི་ཕྲག་ཏུ་ཞར་ནས་སྔར་གྱི་ལོག་རྟོག་རྣམས་ཤ་ཁོན་གྱིས་ལེ་ལན་བདའ་བ་བཞིན་
དུ་ལྗོངས་འདིའི་བློ་དམན་ཡོངས་ལ་ཅིག་ཅར་བསླད་ནས་རྨོངས་པའི་མུན་ཆེན་ཐིབས་ཀྱིས་དཀྲིགས་
པའི་ཚེ། འཇམ་དཔལ་གཞོན་ནུར་གྱུར་པ་ཐ་མལ་པའི་རྣམ་པས་སངས་རྒྱས་ཉིད་དང་མཚུངས་ ་
པའི་སངས་རྒྱས་ཀྱི་མཛད་པ་སྟོན་པའི་ལུང་བསྟན་པ་བཞིན་འཇམ་མགོན་བླ་མ་ཤར་ཙོང་ཁ་པ་དེ་
ཉིད་ཀྱིས་ཡང་དག་པའི་ཆོས་ཀྱི་སྒྲ་ཆེན་པོར་བསྒྲགས་ཏེ། རྣམ་པར་དཀར་བའི་འཕྲིན་ལས་ཀྱིས་
སྲིད་གསུམ་དོག་པོར་བྱས་པས་འདི་ལས་གཞན་དུ་སྨྲ་བ་རྣམས་ཀྱིས་བཟོད་པའི་གོ་ཆ་འདོར་བ་བཞིན་
དུ་སྦྲུལ་དང་མ་གྷི་རྩི་ལྟར་རང་གི་ངང་གིས་ལྡོག་སྟེ། ཅང་མི་སྨྲ་བའི་བརྟུལ་ཞུགས་བཟུང་ངོ་། །སླད་
མར་རྗེ་ཡབ་སྲས་རེ་ཞིག་དགོངས་པ་ཆོས་དབྱིངས་སུ་ཐིམ་རྗེས་བདེ་གཤེགས་ཀྱི་མཚན་ནས་སྨོས་
ཏེ་ཕྱོགས་སྔར་བཀོད་པ་ལའང་འཇིགས་མེད་ཀྱི་སྤོབས་པ་བདུད་ཀྱིས་བྱིན་པའི་གོ་ཤག་སྟག་གསུམ་
གྱིས་ལོག་པར་སྨྲ་བའི་བ་དན་ནག་པོ་གཡོ་བ་ཉིད། འཇམ་དཔལ་དབྱངས་རྗེ་བཙུན་ཆོས་ཀྱི་རྒྱལ་
མཚན་དང་། བྱམས་མགོན་མི་ཡི་རྣམ་པར་ཤར་བའི་འཇམ་དབྱངས་དགའ་བའི་བློ་གྲོས་དང་།
སྣང་མཐའི་མགོན་པོ་པཎ་ཆེན་ཆོས་རྒྱན་རྣམས་ཀྱིས་ལུང་རིགས་ཀྱི་རལ་གྲི་རྣོན་པས་བཅད་ཅིང་
སྐྱེལ་ཏེ། མིང་ཙམ་དུ་ལྷག་པ་ལའང་ལོག་པར་སྨྲ་བའི་མཚན་མ་བཏབ་སྟེ་བཞག་གོ །དེང་དུས་
ཀྱི་སྐབས་འདིར་སྔར་འགྱུར་ཐེག་པའི་རིང་ལུགས་འཛིན་པ་རྣམས་ཀྱི་ནང་ནས་རྒྱལ་མཚན་གྱི་ཏོག་
ལྟར་སྤོབས་པ་མཐོ་བའི་མཁས་པའི་མདུན་སར་འཇིགས་པ་མེད་པའི་མི་ཕམ་རྣམ་རྒྱལ་གྱིས་རྗེ་རང་
ལུགས་ཀྱི་ཐུགས་བཞེད་ཐལ་འགྱུར་བའི་དམ་བཅའ་ཆེན་པོ་བརྒྱུད་ཀྱིས་རྩ་བ་ཤེས་རབ་ཀྱི་དཀའ་
གནད་གསལ་བར་མཛད་པ་ལ། ཟུར་ཟའི་དགག་པ་རྣམས་ཀྱི་བརྒོལ་ལན་བྲག་སྦྲུལ་རིན་པོ་ཆེ་ནས་
གནང་བ་ལ་སླར་ཡང་བརྒལ་ལན་ཉིན་སྣང་གྲགས་པའི་བསྟན་བཅོས་ཞིག་བྱས་ཏེ། རྗེ་ཉིད་ཀྱིས་
ཟླ་བའི་ཞབས་ཀྱི་ལུགས་བཞིན་མཐའ་གཞན་རིགས་པ་དྲི་མ་མེད་པས་བཀག་རིགས་པ་དེ་དག་ཀྱང་
ཚིག་ཟིན་གྱིས་སྙོན་མེད་དུ་གསལ་བར་ཐོན་པའི་འཕགས་པ་ཡབ་སྲས་སངས་རྒྱས་སྐྱངས་དཔལ་

132
ལྡན་ཟླ་བའི་གཞུང་རྣམས་དྲངས་ནས་བཀའ་དྲིན་བླ་ལྷག་ཏུ་སྩལ་བ་ལ། ཁྱོད་ཀྱིས་འཁྱོག་བཤད་
ཀྱིས་གཞུང་དེ་དག་ལོག་པར་བཀྲལ་ཏེ། སྔར་དམ་བཅའ་རྣམས་ལ་དམིགས་བསལ་གྱིས་ཕྱོགས་
སྔར་བྱས་ཏེ་ལྟར་སྣང་གི་རིགས་པས་སུན་འབྱིན་པ་འདི་གཅིག་ཏུ་ཟབ་དོན་འདི་དག་ལ་མཐའ་གཞན་
དུ་སྒྲུབ་ན་ལོག་པར་སྒྲུབ་ཚུལ་འདི་ལས་ང་ལ་མེད་པས་འདི་དག་ལ་ལན་དོན་མཐུན་ཐོབ་ཅིག་ཅེས་
པའི་དོན་དུ་ཡིན་རུང་། གཉིས་སུ་ན་འཇམ་མགོན་ས་པཎ་གྱིས། སྤྲེའུ་རྒན་རྣམས་ཀྱིས་མི་བཟུང་
ནས༑ ༑མཇུག་མ་མེད་ཅེས་བཞད་གད་བྱེད། །ཞེས་པའི་དཔེ་ལྟར་རང་གིས་ལོག་པར་སྒྲུབ་པའི་
ཞེ་ཕུག་གི་ལྟ་བ་རྣམས་རྗེ་ཡབ་སྲས་ཀྱི་གཞུང་དུ་མི་འབྱུང་བར་མཐོང་ནས་འདི་དག་མི་འཐད་དེ། ང་
དང་མི་མཐུན་པའི་ཕྱིར་ཞེས་པ་ལྟ་བུ་དགག་པ་རྣམས་མཁས་པའི་མཆོག་རྣམས་ཀྱི་ཝ་སྐྱེས་བཅོམ་
པའི་བསྔགས་པ་སེངྒེ་ལ་ཆེ་བའི་རྒྱན་དུ་མི་འགྱུར་བར་མ་ཟད་སྙིང་རྗེའི་དམིགས་རྐྱེན་དུ་དགོངས་
ནས་བཏང་སྙོམས་སུ་མཛད་ལ། ཁོ་བོས་ལན་གྱིས་ཁྱོད་ལ་ལྟོས་ཏེ་ས་འཇམ་ལ་འདམ་རྫོབ་མི་གཙང་
བར་སྒྲུབ་པས་གཙང་འཛིན་གྱི་བློ་མི་འདོར་ཡང་རྗེས་འཇུག་བློ་དམན་རྣམས་ཀྱིས་དེ་ཉིད་བདེན་གྱི་
གཞན་ནི་གཏི་མུག་གོ་ཞེས་པའི་ལོག་པའི་བརྟུལ་ཞུགས་འདོར་སྲིད་སྙམ་པའི་ལུང་རིགས་དཔང་བཞག་
གི་བརྒལ་ལན་བརྗོད་པར་བྱའོ། །སྨྲས་པ། སྙན་འགྱུར་ལེགས་བཤད་རྒྱུད་དུ་འགུགས་པའི་དྲི་
ཟས་བརྡུང་བའི་རྒྱུད་མང་སྒྲའི། ། ཀུན་དགའ་དཔལ་འཛིན་དབྱར་སྐྱེས་རྔ་གསང་གང་གི་རྣ་བར་
སོན་བའི་མོད། །དགའ་བའི་མྱོས་པའི་སྒྲོ་རྩེར་ཐིག་ལེའི་ཕྲེང་བ་ཟླུམ་པོར་སྤྲོ་བཞིན་དུ། ། བློ་གསལ་
གཉིས་སྐྱེས་གཙུག་ཕུད་འཆང་རྣམས་རིགས་པས་སྒྲེགས་འཆོས་གར་གྱིས་བྲེལ། །དེ་ལྟར་སྔོན་
འགྲོའི་རིམ་པ་བཀོད་ནས་དཀྱུས་མ་ཉེ་བར་བརྗོད་པར་བྱ་སྟེ། འདི་ལ་གཉིས། ཕྱོགས་སྔ་མ་བརྗོད་
པོ་དང་། དེ་དགག་པའོ། །དང་པོ་ནི། མདོ་སྨད་མཁས་བའི་མཚན་གྱིས་ཉིད་ནམ་མཁར་བཏེགས་
པའི་མི་རྒྱལ་གྱིས། དེ་ཡང་རང་མཚན་གྱིས་གྲུབ་པ་ཞེས་པ་འདིར། རྟོག་གེ་ལ་གྲགས་པ་དོན་བྱེད་
ནུས་པ་ལ་རང་གི་མཚན་ཉིད་དུ་བརྗོད་པ་དང་། མངོན་པ་སོགས་ལས་གསུངས་པ་མེའི་ཚ་བ་ལྟ་
བུ་མཚོན་བྱའི་མཚན་ཉིད་ལ་རང་མཚན་དུ་གསུངས་པ་དང་། དབུ་མ་པས་ཆོས་རང་གི་ངོ་བོའམ་

134
རང་བཞིན་ནམ་མཚན་ཉིད་གང་ཞིག །དོན་དམ་དཔྱོད་པས་དཔྱད་བཟོད་དུ་གྲུབ་པ་ལ་རང་མཚན་
གྱིས་གྲུབ་པ་ཞེས་བརྡ་སྦྱར་ཚུལ་གསུམ་ཡོད་ཀྱང་། གང་གྲུབ་མ་གྲུབ་དཔྱད་རྒྱུའི་རང་མཚན་ནི་
ཆོས་དེའི་ངོ་བོ་ལས་གཞན་དུ་མེད་པས་གནད་མཐུན་ཏེ། རང་རྒྱུད་པས་རང་མཚན་གྱིས་གྲུབ་པར་
བཞེད་པ་ཡང་ཐ་སྙད་དུ་ཆོས་དེའི་ངོ་བོ་ལ་བརྡ་སྦྱར་བ་ཙམ་སྟེ། ཐ་སྙད་དུ་བཙོ་སྲེག་གི་དོན་བྱེད་
པའི་མེ་དེ་དམར་འབར་བ་དང་ཚ་བའི་མཚན་ཉིད་ཅན་དུ་གྲུབ་པ་དེ་ལ་མཚན་མཚོན་སོགས་ཀྱི་རྣམ་
། གལ་ཏེ་འདི་སྙམ་
པ་མ་ཕྱེ་བར་ཇི་ལྟར་སྣང་བ་དེའི་ངོ་བོ་ཙམ་གྱི་ཆ་ནས་རང་གི་ངོ་བོ་ཞེས་པ་དང་
དུ་རང་མཚན་གྱིས་གྲུབ་པའམ། རང་གི་ངོ་བོས་གྲུབ་པ་དེ་ནི་རྟོག་པས་ཕར་བཏགས་པ་ཙམ་མིན་
པར་ཡུལ་རང་གི་ངོ་བོས་གྲུབ་པ་ལ་བརྗོད་ཅིང་དེ་ལྟར་གྲུབ་ན་མཐའ་གཅིག་ཏུ་བདེན་གྲུབ་ཏུ་འགྱུར་
རོ་སྙམ་ན། དོན་དམ་དཔྱོད་པས་དཔྱད་པའི་ཚེ་ཡུལ་རང་ངོས་ནས་གྲུབ་པ་རྡུལ་ཙམ་རྙེད་ནའང་
དེ་བདེན་གྲུབ་ཏུ་འགྱུར་མོད། དོན་དམ་དཔྱོད་པའི་ངོར་རང་ངོས་ནས་གྲུབ་པ་ནི་རང་རྒྱུད་པས་
ཁས་མི་ལེན་ལ་ལེན་ན་དབུ་མ་པར་མི་རུང་ཞིང་ཐར་པའི་ལམ་ཡང་དེ་ལ་མེད་པར་འགྱུར་རོ་དང་
ཡང་རྟོག་པས་ཕར་བཏགས་ཙམ་གྱི་ཚད་གྲུབ་ཁས་ལེན་ན་རྟོག་པས་བཏགས་པ་ཙམ་གྱི་དབང་ཕྱུག་
བྱེད་པ་པོ་དང་གཙོ་བོ་དང་རྟག་པའི་སྒྲ་ལ་སོགས་པ་ཡང་གྲུབ་པར་འགྱུར་ཏེ་དེ་དང་བུམ་པ་སོགས་
ལ་ཐ་སྙད་དུ་ཡང་ཡུལ་རང་ངོས་ནས་མ་གྲུབ་པ་ལ་ཁྱད་མེད་ཅིང་། རྟོགས་པས་ཕར་བཏགས་པ་
ལའང་ཁྱད་མེད་པའི་ཕྱིར་རོ་ཞེས་བྱ་བ་དང་། སྒྲ་དོན་འདྲེས་འཇིན་གྱི་རྟོགས་པས་ཕར་བཏགས་
པ་མིང་རྐྱང་བཏགས་ཡོད་ཙམ་ལ་ཟེར་ན། མིག་ཤེས་རྟོག་མེད་ལ་མེ་དམར་འབར་བར་སྣང་བའི་
ཚེ་དེའི་སྟེང་ན་ཚ་བ་མེད་པར་འགྱུར་ཏེ་རྟོག་པས་མ་བཏགས་ཀྱི་བར་དུ་ཡུལ་རང་ངོས་ནས་ཚ་བ་
དམར་འབར་བ་ཙམ་པོའང་མི་སྣང་བ་འགྱུར་ཏེ་རྟོག་མེད་ལ་སྒྲ་དོན་འདྲེས་
ཐ་སྙད་མེད་པའི་ཕྱིར། 
འཛིན་གྱི་རྟོག་པ་མི་སྲིད་པས་ཡུལ་འདོགས་བྱེད་མེད་པའི་ཕྱིར། བརྒྱ་ལ་རགས་པ་འཛིན་པའི་རྟོག་
པའམ་དེར་ཤེས་པ་ཙམ་གྱིས་རྟོག་པས་བཏགས་བའོ་སྙམ་ནའང་ཐ་སྙད་དུ་བུམ་སོགས་ལ་ཕྱི་རོལ་
ན་གདགས་གཞི་མེད་ན་མི་འཐད་པ་གོང་དང་ཁྱད་མེད་དོ་ཞེས་དང་། ཡང་རྒྱན་འགྲེལ་དུ། །རང་

134
མཚན་གྱིས་གྲུབ་པ་ཐ་སྙད་དུའང་བཀག་པས་ཐ་སྙད་ཀྱི་རྣམ་བཞག་མི་བདེ་བ་ཙམ་ལས
། ཡོན་ཏན་
གྱི་ཁྱད་པར་ཅིའང་མི་ཐོབ་ལ་ཞེས་སོགས་རྟོག་པས་བཏགས་པ་ཙམ་མ་གཏོགས་རང་ངོས་ནས་གྲུབ་
པ་དང་རང་གི་མཚན་ཉིད་ཀྱིས་གྲུབ་པ་ཐ་སྙད་དུ་བཀག་པ་ལ་སྐྱོན་བརྗོད་ཇི་སྙེད་ཅིག་སྨྲ་བ་བྱེད་དོ
གཉིས་པ་ནི། ཇི་སྐད་སྨྲས་པ་དེ་དག་དགོངས་འགྲེལ་གྱིས་འགྲེལ་ཚུལ་དང་འགལ། ཟླ་བའི་ལུགས་
དང་འགལ། རང་གི་ཁས་ལེན་དང་འགལ། དང་པོ་ནི། རྣམ་རིགས་པས་ཆོས་ཐམས་ཅད་རང་
གི་མཚན་ཉིད་ཀྱིས་ཡོད་པ་དང་མེད་པར་གསུངས་པ་དྲང་དོན་དང་རང་གི་མཚན་ཉིད་ཀྱིས་ཡོད་མེད་
ལེགས་པར་ཕྱེ་བར་ངེས་དོན་དུ་སྒྲུབ་ནས་དགོངས་འགྲེལ་གྱི་ལུང་དང་སྦྱར་བ་ལ་རང་གི་མཚན་ཉིད་
ཀྱིས་གྲུབ་པ་ཁས་བླངས་ནས་རང་རྒྱུད་པ་རྣམས་ཀྱིས་དེ་འགོག་ཚུལ་དང་། རང་གི་མཚན་ཉིད་
ཀྱིས་གྲུབ་པ་བཀག་ནས་ཐལ་འགྱུར་བས་དེ་འགོག་ཚུལ་ཤེས་ན་ལན་ལོན་པར་འགྱུར་བས་དེ་བརྗོད་
པར་བྱའོ། །དེ་ལ་རང་རྒྱུད་པས་འདི་ལྟར་སྨྲས་ཏེ། རྟོག་གེ་འབར་བ་ལས། གཞན་ཡང་ཁྱེད་
ཀྱིས་ཀུན་བཏགས་པའི་ངོ་བོ་ཉིད་ནི་མཚན་ཉིད་ངོ་བོ་ཉིད་དུ་སྨྲ་ཞིང་འདི་སྐད་ཅེས་ཀུན་བཏགས་པའི་
ངོ་བོ་ཉིད་ནི་མཚན་ཉིད་ངོ་བོ་མེད་པ་ཡིན་ཏེ། ཀུན་བཏགས་པ་ཡིན་པའི་ཕྱིར། ཐག་པ་ལ་སྦྲུལ་
གྱི་ངོ་བོ་ཉིད་བཏགས་པ་བཞིན་ཞེས་གང་སྨྲས་པ་དེ་ལ་ཡང་། ཀུན་བཏགས་ཡོད་པ་མ་ཡིནཏེ། བཏགས་
ཕྱིར་སྦྲུལ་དང་འདྲར་མི་འདོད། །ཐག་པའི་དངོས་པོ་མ་ངེས་ཕྱིར། །ཡང་ན་གྲགས་པའི་གནོད་
པར་འགྱུར། །ཞེས་བྱ་བ་ནི་བཏགས་པ་ཡིན་པའི་ཕྱིར་ཞེས་བྱ་བས་ཅི་རེ་ཞིག་སྦྲུལ་བཞིན་དུ་ཀུན་
བཏགས་པའི་ངོ་བོ་ཉིད་མཚན་ཉིད་ངོ་བོ་ཉིད་མེད་པ་ཉིད་དུ་འགྱུར་རམ། འོན་ཏེ་རྣམ་པར་རྟོག་པ་
དང་བཅས་པའི་ཤེས་པའི་ཡུལ་ཡིན་པའི་ཕྱིར། ཐག་པའི་དངོས་པོ་བཞིན་དུ་ཀུན་བཏགས་པའི་
ངོ་བོ་ཉིད་མཚན་ཉིད་ཡོད་པར་འགྱུར་བ་མ་ངེས་པའི་ཕྱིར་རོ། །གལ་ཏེ་ཐག་པར་ཡང་རང་གི་
ངོ་བོ་ཉིད་དུ་ཡོད་པ་མ་ཡིན་ནོ་ཞེ་ན། དེ་ལྟར་ན་གྲགས་པས་གནོད་པར་འགྱུར་ཏེ། །འདི་ལྟར་
འཇིག་རྟེན་ན་ཆུ་དང་ཐག་པ་དང་རྒྱུ་དང་ལག་པ་དང་། མིའི་རྩོལ་བས་བཀལ་བའི་ཐག་པ་ཡོད་
པ་ཉིད་དུ་གྲགས་པའི་ཕྱིར་རོ། །དོན་དེ་ཉིད་བསྣན་དེ་སྒྲུབ་པའི་ཕྱིར། དེ་ནི་འཁྲུལ་མིན་གང་

i35
གིས་ཕྱིར། །དུ་མའི་ཆ་དེ་མཐོང་ཕྱིར་རོ། །ཞེས་བྱ་བ་ནི་ཀུན་བཏགས་པའི་ངོ་བོ་ཉིད་དེ་ནི་ཕ་
རོལ་པོ་དག་གིས་བཏགས་པ་ལྟར་གཅིག་ཏུ་འཁྲུལ་པ་ཉིད་མ་ཡིན་ཏེ། གང་གི་ཕྱིར་ཞེ་ན། ཐག་
པ་ལ་སྦྲུལ་དུ་མཐོང་བ་བཞིན་ནོ། །ཞེས་བྱ་བའི་དཔེ་དེ་ལ་དུ་མའི་ཆ་ཡོད་པ་དེ་མཐོང་བའི་ཕྱིར་
ཏེ༑ ༑ སྔོན་འཁྲུལ་པས་ཐག་པ་ལ་འདི་ནི་སྦྲུལ་ཡིན་ནོ་སྙམ་དུ་ངེས་པ་ལ་ལེགས་པར་བརྟགས་ན་
འདི་ནི་ཐག་པ་ཡིན་གྱིས་སྦྲུལ་མ་ཡིན་ནོ་སྙམ་དུ་ཐག་པའི་རང་གི་ངོ་བོ་ཡང་དག་པ་ཉིད་ལ་དམིགས་
པའི་བློ་སྐྱེས་པ་ན་དེས་སྦྲུལ་གྱི་ཆ་བཏང་སྟེ། ཐག་པའི་རང་གི་ངོ་བོའི་ཆ་མཐོང་བའི་ཕྱིར་དཔེ་ལ་
འཁྲུལ་པ་དང་ཡང་དག་པ་ཇི་ལྟ་བ་བཞིན་དེ་ཉིད་ཀྱི་ཆ་གཉིས་ཀ་ཡོད་པས་གཅིག་ཏུ་འཁྲུལ་པ་ཉིད་
མ་ཡིན་པའི་ཕྱིར། དེས་མཚོན་པའི་དོན་ཀུན་བཏགས་པའི་ངོ་བོ་ཉིད་ཀྱང་གཅིག་ཏུ་འཁྲུལ་པ་ཉིད་
ཡིན་པར་མི་འགྱུར་ལ། ཁྱོད་ནི་ཀུན་བཏགས་པའི་དོན་རྣམ་པ་ཐམས་ཅད་དུ་འཁྲུལ་པ་ཉིད་ཡིན་
པར་འདོད་ཕྱིར་རོ། །ཞེས་གཟུགས་ཀྱི་སྟེང་དུ་ངོ་བོ་དང་ཁྱད་པར་དུ་བཏགས་པ་མཚན་ཉིད་མེད་
པ་ཡིན་ཏེ། བཏགས་པ་ཡིན་པའི་ཕྱིར། ཐག་པ་ལ་སྦྲུལ་གྱི་བློ་བཞིན་ནོ་ཞེས་སྦྱོར་བ་བཀོད་པ་བཏགས་
པ་དེ་འདོགས་བྱེད་ཀྱི་སྒྲ་བློ་ལ་བྱེད་ན། གཞན་དབང་རང་མཚན་གྱིས་གྲུབ་པ་བཀག་ལ་ཡུལ་ལ་
འདོད་ན་སྒྲ་བློ་དོན་མི་མཐུན་གྱིས་བཏགས་པའི་དོན་མཚན་ཉིད་ངོ་བོ་ཉིད་མེད་ཀྱང་། བློ་དོན་མཐུན་
གྱིས་བཏགས་པའི་དོན་མཚན་ཉིད་ངོ་བོ་ཉིད་མེད་པ་མིན་ཞེས་དོན་གྱི་ངོས་ནས་སྐྱོན་བརྗོད་ཚུལ་ནི།
ཤེས་རབ་སྒྲོན་མེ་དང་། སྤྱན་རས་གཟིགས་བརྟུལ་ཞུགས་སུ་གསལ་ལ། འདིར་དཔེ་ཡི་སྒོ་ནས་
སྐྱོན་བརྗོད་མཛད་དེ། རྣམ་རྟོག་གི་ཡུལ་ཡིན་ཚད་མཚན་ཉིད་ངོ་བོ་ཉིད་མེད་པའི་དཔེར་ཐག་པ་ལ་
སྦྲུལ་གྱི་བློ་བཞིན་ཞེས་པ་ལ་སྦྲུལ་དུ་བཏགས་པའི་དོན་མེད་ཀྱང་། ཐག་པ་འཛིན་པའི་དོན་ཡོད་པས་
མཐའ་གཅིག་ཏུ་རྣམ་རྟོག་གིས་བཏགས་པའི་དོན་ཐམས་ཅད་མཚན་ཉིད་ངོ་བོ་ཉིད་མེད་པའི་དཔེར་
མི་རུང་། ཞེས་ཀུན་བཏགས་རང་གི་མཚན་ཉིད་ཀྱིས་མ་གྲུབ་པ་སྨྲས་པ་ལ་སྐྱོན་བརྗོད་ནས་གཞན་
དབང་རང་གི་མཚན་ཉིད་ཀྱིས་གྲུབ་པར་སྒྲུབ་པ་ལ་དབུ་མ་སྙིང་པོ་ལས། གཞན་དབང་ཡོད་པ་ཉིད་
སྨྲས་པ། །ཀུན་རྫོབ་ཏུ་ནི་གྲུབ་པ་སྒྲུབ། གལ་ཏེ་དོན་དམ་དཔེ་མེད་ཅིང་། །གཏན་ཚིག་འགལ་བ་

136
ཉིད་དུ་འགྱུར། །ཞེས་གཞན་དབང་རང་མཚན་གྱིས་ཡོད་པ་དེ་ཀུན་རྫོབ་ཏུ་དབུ་མ་པ་ལ་གྲུབ་ཟིན་
སྒྲུབ་པ་དང་། དོན་དམ་དུ་མཐུན་དཔེ་ཡང་དག་མེད་པས་འགལ་བའི་གཏན་ཚིགས་སུ་འགྱུར་བའི་
ལན་མཛད་པ་བཞིན་གཞན་དབང་དང་ཀུན་བཏགས་རང་གི་མཚན་ཉིད་ཀྱིས་གྲུབ་པར་བཞེད་པའི་
ཁུངས་སུ་གསལ་བར་མ་ཟད་ཡོངས་གྲུབ་ཀྱང་དེ་དང་འདྲ་བས་ལུགས་འདི་ཡི་རྗེས་འབྲང་དང་བཅས་
པོས་ཡོད་ཀྱང་རང་གི་མཚན་ཉིད་ཀྱིས་མེད་པ་སྨྲ་བ་ལ་གྲགས་པས་གནོད་པར་ཀུན་བཏགས་ཀྱི་སྐབས་
སུ༑ ༑ཐག་པའི་དངོས་པོར་མ་ངེས་ཕྱིར། །ཡང་ན་གྲགས་པས་གནོད་པར་འགྱུར། །ཞེས་སོགས་
སྔར་དྲངས་པའི་རྩ་འགྲེལ་གྱིས་ཤེས་ལ། དེའི་ཕྱིར་རང་རྒྱུད་པའི་ལུགས་ལ་ཡོད་ན་རང་གི་མཚན་
ཉིད་ཀྱིས་ཡོད་པ་དང་། དེ་མེད་ན་མེད་པར་འགྱུར་བའི་ཁུངས་ནི་འུ་བུ་གཉིས་ཀས་ལུང་དེ་དག་གསལ་
བར་གྲུབ་ལ་དེ་དང་མཚུངས་པ་ཐལ་འགྱུར་བས་ཀྱང་ཐ་སྙད་དུ་རང་གི་མཚན་ཉིད་ཀྱིས་གྲུབ་པར་
ཁས་ལེན་པའི་ལུང་ཁུངས་ཚད་ལྡན་གཅིག་ཡོད་ན་བསྟན་དགོས་པ་ལ་བསྟན་རྒྱུ་མེད་པར་མ་ཟད།
འཇུག་པ་རྩ་འགྲེལ་གྱིས་གནོད་བྱེད་འདི་ལྟར། རྣམ་པ་དེ་ལྟའི་མདོ་སྡེ་གཞན་ཡང་ནི། །དྲང་དོན་
ཉིད་དུ་ལུང་འདིས་གསལ་བར་བྱེད། །རྣམ་པ་དེ་ལྟ་བུའི་མདོ་སྡེ་དེ་གང་ཡིན་ཞེ་ན། ཇི་སྐད་དུ་
དགོངས་པ་ངེས་པར་འགྲེལ་པའི་མདོ་ལས། .བརྟགས་པ་དང་གཞན་གྱི་དབང་དང་ཡོངས་སུ་གྲུབ་
པ་ཞེས་བྱ་བ་རང་བཞིན་གསུམ་བསྟན་པ་ལས། བརྟགས་པ་མེད་པ་ཉིད་དང་། གཞན་གྱི་དབང་
ཡོད་པ་ཉིད་དང་། ཞེས་རྣལ་འབྱོར་སྤྱོད་པས་རང་གི་མཚན་ཉིད་ཀྱིས་གྲུབ་པ་ངོ་བོ་ཉིད་གསུམ་ལ་
ཡོད་མེད་ཀྱི་ཁྱད་པར་ཕྱེ་བས་དགོངས་འགྲེལ་ངེས་དོན་དུ་སྒྲུབ་པ་ལ་དེ་བཀག་པའི་ཕྱིར་རོ། །ཀུན་
བཏགས་ཆོས་ཅན། རང་གི་མཚན་ཉིད་ཀྱི་གྲུབ་པ་གསུམ་དུ་བཤད་པའི་གསུམ་པོ་གང་རུང་ཡིན་
པ་ཐལ། རང་གི་མཚན་ཉིད་ཀྱི་གྲུབ་པའི་ཕྱིར། མ་ཁྱབ་ན། ཉིད་ཀྱི་གཞུང་ལས་རྟོག་གེ་ལ་གྲགས་
པ་ཞེས་པ་ནས་རང་མཚན་གྱི་གྲུབ་པ་ཞེས་བརྡ་སྦྱར་ཚུལ་གསུམ་ཡོད་ཀྱང་ཞེས་གསུམ་དུ་གྲངས་ངེས་
བཤད་པ་དང་འགལ། འདོད་ན། དོན་བྱེད་ནུས་པ་དང་། ཐུན་མོང་མ་ཡིན་པའི་མཚན་ཉིད།
དོན་དམ་དཔྱོད་པའི་དཔྱད་བཟོད་གང་ཡིན་སྨྲ་ཞིག འཁོར་གསུམ། རིམ་བཞིན་དོན་བྱེད་མི་ནུས་

137
པ་དང་། མཚོན་བྱ་ཡིན་པའི་ཕྱིར། དོན་དམ་དཔྱོད་པའི་རིགས་པའི་དཔྱད་བཟོད་མ་ཡིན་ཏེ། དབུ་
མ་ཐལ་རང་གང་གི་ལུགས་ལ་ཡང་། དོན་དམ་དཔྱོད་པའི་རིགས་པའི་དཔྱད་བཟོད་ཤེས་བྱ་ལ་
མི་སྲིད་པ་གང་ཞིག རང་གི་མཚན་ཉིད་ཀྱིས་གྲུབ་པ་ཉིད་ཀྱི་ཡང་ཞལ་གྱི་བཞེད་པའི་ཕྱིར། འདི་
ནི་ཁས་ལེན་ནང་འགལ་ངོ་མ་ཤེས་པའི་སྐྱོན་ནོ། །དེ་ལ་སོགས་པའི་འོག་ནས་འཆད་འགྱུར་གྱི་རང་
རྒྱུད་འགོག་པའི་ལུང་རིགས་རྣམས་ཀྱང་བརྗོད་པར་བྱའོ། །གཉིས་པ་ཟླ་བའི་ལུགས་དང་འགལ་
ཚུལ་ནི། འཇུག་འགྲེལ་ལས། གང་ཕྱིར་དངོས་པོ་འདི་དག་རྣམ་དཔྱད་ན། །དེ་ནི་བདག་ཅན་
དངོས་ལས་ཚུལ་རོལ་ཏུ། །གནས་རྙེད་མ་ཡིན་དེ་ཕྱིར་འཇིག་རྟེན་གྱི། །ཐ་སྙད་བདེན་ལ་རྣམ་
པར་དཔྱད་མི་བྱ། །འདི་ལྟར་གཟུགས་དང་ཚོར་བ་ལ་སོགས་པ་འདི་དག་ནི་ཅི་བདག་ལས་སྐྱེ་བ་
ཞིག་གམ། ཅི་གཞན་ལས་སྐྱེ་བ་ཞིག་ཅེས་བྱ་བ་དེ་ལྟ་བུ་ལ་སོགས་པ་རྣམ་པར་དཔྱད་པ་ན། དོན་
དམ་པ་མ་སྐྱེས་པ་དང་མ་འགག་པའི་རང་བཞིན་ཅན་ལས་ཚུལ་རོལ་ཏེ་གཞན་ཏུ་གྱུར་པའི་ཆ་སྐྱེ་བ་
ལ་སོགས་པ་ཅན་ལ་གནས་པ་མ་ཡིན་ཏེ། དེའི་ཕྱིར་བདག་དང་གཞན་ལས་ཞེས་བྱ་བ་དེ་ལྟ་བུ་ལ་
སོགས་པའི་རྣམ་པར་དཔྱོད་པ་འཇུག་པ་མེད་པར་བྱས་ཏེ། འཇིག་རྟེན་པས་ཡོངས་སུ་མཐོང་བ་
འདི་ཡོད་ན་འདི་འབྱུང་ངོ་ཞེས་བྱ་བ་འདི་ཙམ་ཞིག་གཞན་ལ་རག་ལས་པའི་འཇུག་པའི་སྒོ་ནས་ཁས་
བླང་བར་བྱ། ཞེས་གསུངས་པའི་ཕྱིར་རོ། ། ཅི་སྟེ་ལུང་དེས་མཐའ་གསུམ་གྱིས་སྐྱེ་བ་ཐ་སྙད་དུ་
བཀག་ཀྱང་གཞན་སྐྱེས་མི་འགོག་ཅེས་པའམ་མཐའ་བཞིའི་སྐྱེ་བ་བཀག་ཀྱང་རང་གི་མཚན་ཉིད་ཀྱིས་
ཡོད་པ་ཐ་སྙད་དུ་མི་འགོག་ཅེས་ཟེར་གྲང་། དང་པོ་ནི་འཐད་དེ་ལུང་དེའི་འཚམས་སྦྱོར་དུ། དོན་
དམ་པར་སྐྱེ་བ་མེད་པས་བདག་དང་གཞན་ལས་སྐྱེ་བ་དགག་ལ་རགས་མོད། གཟུགས་དང་ཚོར་
བ་ལ་སོགས་པ་གང་དག་མངོན་སུམ་དང་རྗེས་སུ་དཔག་པ་དག་གིས་དམིགས་པ་དེ་དག་གི་རང་བཞིན་
ནི་གདོན་མི་ཟ་བར་གཞན་ལས་སྐྱེ་བར་འགྱུར་རོ། །ཅི་སྟེ་དེ་ལྟར་མི་འདོད་ན་ནི་བདེན་པ་གཉིས་
ཅི་སྟེ་བརྗོད་དེ། བདེན་པ་གཅིག་ཁོ་ནར་འགྱུར་རོ། །དེའི་ཕྱིར་གཞན་ལས་སྐྱེ་བ་ཡོད་པ་ཉིད་དོ།
འདི་ལ་བཤད་པར་བྱ་སྟེ་ཞེས་གྱི་དོན་དམ་དུ་མེད་ཀྱང་ཐ་སྙད་དུ་ཡོད་དེ་གཞན་དུ་ན་བདེན་གཉིས་

13
མེད་པར་འགྱུར་རོ། །ཞེས་པའི་གཞན་སྐྱེ་ཐ་སྙད་དུ་འདོད་པའི་ལུགས་ཀྱི་རྩོད་པ་བཀོད་ནས་དེ་འགོག་
པ་ལ་ལུང་འདི་གསུང་སོ། །གཉིས་པ་ཡང་མི་འཐད་དེ། དེ་ཉིད་སྐབས་སུ་རིགས་པ་གང་ཞིག་
གིས༑ ༑བདག་དང་གཞན་ལས་སྐྱེ་བ་རིགས་མིན་པའི། །རིགས་དེས་ཐ་སྙད་དུ་ཡང་རིགས་མིན་
པས༑ ༑ ཁྱོད་ཀྱི་སྐྱེ་བ་གང་གིས་ཡིན་པར་འགྱུར། ། ཇི་ལྟར་དོན་དམ་པའི་སྐབས་སུ་ཇི་སྐད་བཤད་
པའི་རིགས་པས་བདག་དང་གཞན་ལས་སྐྱེ་བ་མི་རུང་བ་དེ་བཞིན་དུ་ཐ་སྙད་དུ་ཡང་དེ་ཉིད་ཀྱིས་སྐྱེ་
བར་མི་རིགས་པས་ཁྱོད་ཀྱིས་དངོས་པོ་རྣམས་ཀྱི་སྐྱེ་བ་གང་གིས་འགྲུབ་པར་འགྱུར། །དེའི་ཕྱིར་
རང་གི་མཚན་ཉིད་ཀྱི་སྐྱེ་བ་ནི་བདེན་པ་གཉིས་ཅར་དུ་ཡང་ཡོད་པ་མ་ཡིན་ནོ་ཞེས་མི་འདོད་བཞིན་
དུ་ཡང་གདོན་མི་ཟ་བར་ཁས་བླང་བར་བྱའོ། །ཞེས་རང་གི་མཚན་ཉིད་ཀྱིས་སྐྱེ་བ་དོན་དམ་དུ་མ་
ཟད་ཀུན་རྫོབ་ཏུ་ཡང་བཀག་པ་དང་། རྒོལ་བ་གང་གིས་དེ་ལྟར་མི་འདོད་བཞིན་དུ་ཁས་ལེན་དགོས་
པ་ནན་གྱིས་བསྒྲུབས་ལ། ཁྱོད་ནི་དེ་ལྟར་མི་དགོས་ཏེ། ཐ་སྙད་དུ་རང་གི་མཚན་ཉིད་ཀྱིས་སྐྱེ་བ་
ཡོད་དོ་ཞེས་ནན་གྱིས་བསྒྲུབ་བོ། །གལ་ཏེ་དེ་ནི་དོན་དམ་དུ་ཡོད་པའི་རང་གི་མཚན་ཉིད་ལ་བྱེད་
དོ་ཞེ་ན། དེ་ནི་ཆེས་མི་འཐད་དེ། རང་གི་མཚན་ཉིད་ཀྱིས་གྲུབ་པ་ཁས་བླངས་ན་སླུ་བ་མེད་པར་
ཡང་ཁས་བླངས་པ་ཡིན་ཏེ། སྟོང་ཉིད་བདུན་ཅུ་པའི་རྒྱ་ཆེར་འགྲེལ་ལས། འདི་ལྟར་ཀུན་རྫོབ་
དང་དོན་དམ་པའི་བདེན་པ་གཉིས་སུ་རྣམ་པར་བཞག་ལ་ཀུན་རྫོབ་ཏུ་མིག་རང་གི་མཚན་ཉིད་སྒྱུ་མ་
དང་༑ ༑སྨིག་རྒྱུ་དང་། དྲི་ཟའི་གྲོང་ཁྱེར་གྱི་རྣམ་པར་ཁས་བླངས་ཞིང་དོན་དམ་པར་མེད་དོ་ཞེས་
རྟོག་པ་དེ་རྣམས་ནི་དབུ་མའི་བསྟན་བཅོས་ཡང་དག་པའི་རྟོག་པ་མ་བརྗོད་དོ། །མིག་ནི་རང་གི་མཚན་
ཉིད་དུ་མ་གྲུབ་པ་ཉིད་རང་གི་མཚན་ཉིད་ཀྱིས་གྲུབ་པ་ལྟ་བུར་བྱིས་པ་རྣམས་ཀྱིས་རྟོཌ་པས། དེའི་
ཕྱིར་ཀུན་རྫོབ་ཏུ་མིག་གི་རང་གི་མཚན་ཉིད་ཀྱིས་མེད་དོ། །གང་ཞིག་ཁོ་ན་ཀུན་རྫོབ་ཏུ་ཡང་མེད་
ལ་དེ་ཁོ་ན་ཉིད་ཀྱི་ཤེས་པ་ལ་ཡང་དེ་ཉིད་མེད་པའི་ཕྱིན་ཅི་ལོག་ཏུ་བརྟཌ་པ་མ་ཡིན་ཏེ། རྣལ་འབྱོར་
པ་རྣམས་དེ་ཁོང་དུ་ཆུད་པ་ལ་མངོན་པར་འདོད་པ་མེད་པའི་ཕྱིར་རོ། ། ཡང་ན་ཀུན་རྫོབ་ཏུ་མིག་
ཡོད་ལ་དོན་དམ་པར་མེད་དོ་ཞེས་པའི་ཚིག་གི་རིཌ་པ་ཡང་གདོན་མི་ཟ་བར་ནུས་པར་རུང་ན་ཡང་།

13
དེ་ལྟར་ན་ཡང་རང་གི་མཚན་ཉིད་ཁས་ལེན་པ་དང་སྤོང་བ་དག་ནུས་པ་དང་ལྡན་པ་མ་ཡིན་ནོ། །དེ་
བཞིན་དུ་ཀུན་རྫོབ་ཕྱིན་ཅི་ལོག་མེད་ལ་དོན་དམ་པར་རང་བཞིན་མེད་པ་ནུས་པ་དང་ལྡན་ནོ་ཞེས་པ་
ཡང་དངོས་པོ་རྣམས་ཀྱི་རང་གི་མཚན་ཉིད་ཁས་བླངས་པ་དེ་ནི་སྒྱུ་མ་ལ་སོཌ་པའི་དཔེ་རུང་བ་མ་
ཡིན་ཏེ། །རང་གི་མཚན་ཉིད་ཁས་བླངས་པ་ལ་སྒྱུ་མ་ལ་སོགས་པའི་དཔེ་དང་འབྲེལ་བ་མེད་པའི་
ཕྱིར་དང་། ། སླུ་བ་མེད་པར་ཁས་བླངས་པའི་ཕྱིར་རོ། །ཞེས་མིག་རང་གི་མཚན་ཉིད་ཀྱིས་མེད་
པ་བདེན་གཉིས་གང་དུ་ཡང་མེད་ན་རྣལ་འབྱོར་པས་དེ་རྟོགས་པ་དོན་དུ་མ་གཉེར་བ་དང་། དོན་
དམ་དུ་མེད་ཀྱང་ཀུན་རྫོབ་ཏུ་རང་གི་མཚན་ཉིད་ཀྱིས་གྲུབ་པ་ཡོད་ན་དེ་མི་བདེན་པའི་དཔེར་སྒྱུ་མ་
ལ་སོཌ་པ་ཁས་བླངས་ནས་དབུ་མའི་བསྟན་བཅོས་ཀྱི་དགོངས་པ་རུང་དགོས་པ་ལ་དེ་མི་རུང་བ་དང་།
སྤྱིར་མིག་ཡོད་པ་ཀུན་རྫོབ་ཏུ་རུང་ལ། དོན་དམ་དུ་མེད་པའི་དཔེར་སྒྱུ་མ་ལ་སོགས་པ་རུང་ཡང་།
རང་གི་མཚན་ཉིད་ཀྱིས་གྲུབ་པ་ཁས་བླངས་ན་མི་སླུ་བ་བདེན་པར་ཁས་བླངས་བཞིན་དུ་སླུ་བ་སྒྱུ་མའི་
དཔེ་དང་། །དཔེ་དོན་འབྲེལ་མེད་ཀྱི་སྐྱོན་བརྗོད་པ་དང་། རིགས་པ་དྲུག་ཅུ་པའི་འགྲེལ་པ་ལས་
ཀྱང་༑ ༑ ཅི་སྐྱེ་བ་ངོ་བོ་ཉིད་ཀྱིས་མེད་ཀྱང་བླ་སྟེ་ཐ་སྙད་དུ་གཟུགས་སྐྱེས་སོ། །ཚོར་བ་སྐྱེས་སོ་
ཞེས་བྱ་བས་སྐྱེ་བ་ཡོད་དོ་སྙམ་དུ་སེམས་ན་ནི་ཀྱེ་མ་ལམ་ལོག་པར་སོང་དུ་གདོན་མི་ཟའོ། །མཁས་
པས་ནི་གཟོ་བོ་ལྟ་བུའི་བློས་རྣམ་པར་དཔྱད་པའི་རིགས་པ་སྙམ། རང་བཞིན་དུ་ནི་གང་མ་སྐྱེས།
དེ་ནི་སྐྱེས་ཞེས་ཇི་སྐད་བྱ། ། ཞེས་རང་གི་ངོ་བོ་ཉིད་ཀྱི་སྐྱེ་བའི་དོན་དམ་དུ་མེད་ཀྱང་ཐ་སྙད་དུ་ཡོད་
ཅེས་པའི་སྐྱེ་བ་དེ་རང་བཞིན་ནམ། རང་གི་མཚན་ཉིད་ཀྱིས་སྐྱེ་བ་ལས་གཞན་པའི་སྐྱེ་བ་ཙམ་ལ་
བྱེད་ན་ཐལ་འགྱུར་བས་ཀྱང་དེ་ནི་ཐ་སྙད་དུ་ཁས་ལེན་པས་འགོག་མི་རིགས་ལ། ཕྱོགས་སྔ་མའི་
སྐྱེ་བ་དེ་ལ་དེ་འདྲའི་ཐ་སྙད་དབྱེ་མི་རིགས་པའི་དཔེས་སླ་བའི་རང་གི་མཚན་ཉིད་དུ་མ་སྐྱེ་ན་གཤེར་
བ་སོགས་སུ་སྐྱེ་མི་སྲིད་པའི་དཔེ་དོན་གྱི་འགོ་བ་ཚུལ་སྨྲ་དགོས་སོ། །འོན་ཏེ་བདེན་གྲུབ་ཀྱི་སྐྱེ་བ་ལ་
བསམ་ན་དེ་ནི་དོན་དམ་དང་ཐ་སྙད་དུ་ཡོད་མེད་གྲུབ་མཐའ་གང་གི་ཀྱང་མི་འབྱེད་པས་ཕྱོགས་སྔར་
བཟུང་དོན་མེད་དོ། །གཞན་ཡང་ཐལ་རང་གཞུང་ལ་ལྟ་བའི་ཁྱད་པར་མི་འབྱེད་ན། རང་འགྲེལ་

140
ལས༑ ༑ཇི་ལྟར་དབུ་མའི་བསྟན་བཅོས་མ་གཏོགས་པ་བསྟན་བཅོས་གཞན་ལས་སྟོང་པ་ཉིད་ཞེས་
བྱ་བའི་ཆོས་འདི་ཕྱིན་ཅི་མ་ལོག་པ་མི་བརྗོད་པ་དེ་བཞིན་དུ་ཁོ་བོ་ཅག་ལུགས་གང་ཞིག་བརྒལ་ལན་
དང་བཅས་པ་རྙེད་པ་ལུགས་འདི་ནས་འབྱུང་བ་དེ་ཡང་སྟོང་པ་ཉིད་ཀྱི་ཆོས་ལྟར་བསྟན་བཅོས་གཞན་
ན་མེད་དོ་ཞེས་མཁས་པ་རྣམས་ཀྱི་ངེས་པར་མཛད་དུ་གསོལ། ཞེས་རང་རྒྱུད་པའི་བསྟན་བཅོས་
ལྟ་བུ་ལ་རང་གི་གཞུང་དུ་དབུ་མའི་ལུགས་ཀྱི་བདེན་གཉིས་ཕྱིན་ཅི་མ་ལོག་པ་སྟོན་པ་མེད་དེ། ཟླ་
བའི་གཞུང་གི་ཕྱོགས་སྔར་བྱས་པའི་ལུགས་གཞན་གྱི་བསྟན་བཅོས་ཡིན་པའི་ཕྱིར་རོ། །དཔེར་ན་
སྟོང་ཉིད་སྟོན་པ་ལ་དབུ་མ་པའི་བསྟན་བཅོས་ཁོ་ན་ངེས་པ་བཞིན་ཞེས་པའི་དཔེ་ཁས་བླང་དང་ཚང་
མ་གང་རུང་གི་གྲུབ་པ་དེ་རང་རྒྱུད་པ་ལ་ཇི་ལྟར་མི་སྦྱོར། རྣམ་རིག་པས་ནི་ངོ་བོ་ཉིད་མེད་པ་སྨྲ་
བ་རྣམས་ཆད་མཐའ་ལྷུང་བ་ས་སྡེ་དང་ཚད་མའི་གཞུང་རྣམས་སུ་བཤད་པའི་དེ་ལ་དཔེ་འདི་མི་རུང་
ངོ་༑ ༑ སྔར་གྱི་རྟགས་གྲུབ་ཏེ། རྣལ་འབྱོར་སྤྱོད་པའི་རང་རྒྱུད་པས་ཕྱི་དོན་མེད་པ་དང་རང་རིག་
བཤད་ཅིང་། མདོ་སྡེ་སྤྱོད་པས་ནི་སོ་སྐྱེ་དབང་མངོན་མ་འཁྲུལ་བ་དང་། གཉིས་ཀས་ཀྱང་འཆད་
འགྱུར་ལྟར་བདག་མེད་གཉིས་ལ་ཕྲ་རག་དང་། རང་རྒྱུད་ཀྱི་རྟགས་ཁས་བླང་པས་སོ། ། གཞན་
ཡང་རང་རྒྱུད་པའི་རང་མཆན་གྱི་གྲུབ་པའི་དོན་མཚན་མཚོན་གྱི་རྣམ་དབྱེ་མ་ཕྱེ་བའི་ངོ་བོ་ལ་བཞག་
པ་ཉིད་ཀྱི་བཤད་ནས། དེ་ཉིད་ཟླ་བའི་བཞེད་པ་འཆད་པ་ཡང་ཚིག་གསལ་དང་འགལ་ཏེ། ཅི་སྟེ་
སྒྲ་རྣམས་ལ་བྱ་བ་དང་བྱེད་པའི་འབྲེལ་བ་སྔོན་དུ་འགྲོ་བ་ཅན་གྱི་བྱེ་བྲག་དུ་བཤད་པ་དེ་ལྟ་བུ་ཁས་
ལེན་པར་མི་བྱེད་དོ་ཞེ་ན། དེ་ནི་ཤིན་ཏུ་དཀའ་སྟེ། ཁྱོད་བྱ་བ་དང་བྱེད་པའི་འབྲེལ་བས་རབ་ཏུ་
ཞུགས་པ་སྒྲ་དེ་དག་ཁོ་ནས་ཐ་སྙད་བྱེད་ཅིང་། བྱས་པ་དང་བྱེད་པ་པོ་ལ་སོགས་པའི་སྒྲའི་དོན་ཡང་
མི་འདོད་པས་ཨེ་མ་ཀྱི་ཧུད་ཁྱོད་ནི་འདོད་པ་ཙམ་ལ་རག་ལས་ཏེ་འཇུག་པ་ཉིད་དོ། །ཞེས་རང་གི་
མཚན་ཉིད་ཀྱི་གྲུབ་མ་གྲུབ་དཔྱོད་པའི་རང་གི་མཚན་ཉིད་ནི་མིང་འཇིག་རྟེན་གྱི་བརྡ་ཡི་རྗེས་སུ་འབྲང་
ནས་དོན་དེའི་བརྗོད་པ་བཞིན་མི་འདོད་པ་དང་མཚན་མཚོན་གྱི་བྱ་བྱེད་ཀྱི་འབྲེལ་བ་ལ་སྦྱར་ནས་
བཞག་མ་དགོས་ཟེར་བ་ལ་རང་འདོད་ཀྱི་བྱེད་པ་བཤད་པའི་ཁྱེད་ཀྱང་དེར་འགྱུར་ཉེན་གདའོ། ། གཞན་

141
ཡང་གལ་ཏེ་རང་གི་མཚན་ཉིད་རྟེན་གྱུར་ན། །ཞེས་སོགས་ཀྱི་མཉམ་བཞག་ཡེ་ཤེས་ཆོས་ཅན་དུ་
བཟུང་ནས་དེ་ཉིད་དངོས་པོའི་འཇིག་རྒྱུ་ཐལ་བ་འོག་ནས་དྲངས་པའི་འགྲེལ་བས་བཀོད་པར་ལྟར།
ཆོས་ཅན་རང་རྒྱུད་པ་ལས་གཞན་ཕྱིར་རྒོལ་སུ་ཞིག་ཅེས་སྟོང་ཐུན་གྱི་གསུང་རྣམས་ལ་ཡང་ལེན་
ཐོབ་ཅིག་འདོད་ན་ཟླ་བའི་ཞབས་ཀྱི་རང་མཚན་གྱི་གྲུབ་པ་བཀག་པ་རྣམས་ལ། ལྡོག་ནས་ཁས་བླངས་
ཏེ་ཟླ་བས་བཀོད་པའི་ཐལ་འགྱུར་འདི་དག་གིས་རང་གི་ཁས་བླངས་དང་འགལ་བར་གྲུབ་བཞིན་ད་
དུང་ཁྱབ་མེད་ཀྱི་ལན་བྱེད་ན་ལུགས་འདི་ཡི་ཕྱོགས་སྔར་དྭངས་མར་བཟུང་སྟེ། ལུགས་འདི་ཡི་
རྗེས་འབྲངས་སུ་སྨྲ་བ་ནི་ཟླ་བ་གྲགས་པ་ལ་ཚོད་བགམ་པར་གོར་མ་ཆག་གོ །ད་དུང་ཡང་སྐྱོན་སྤོང་
འདི་དག་བྱེད་པ་པོའི་རྒོལ་བ་འདིས་དོན་དམ་དུ་ཡོད་པའི་རང་གི་མཚན་ཉིད་ཀྱིས་གྲུབ་པའི་སྟེང་དུ་
སྦྱར་ནས་རྩོད་སྤོང་བྱས་སོ་ཞེས་སྨྲ་ན། ཨེ་མ་ཁྱོད་ནི་རང་གི་ཁས་བླངས་དངོས་འགལ་སོང་བཞིན་
དུ་དངོས་འགལ་ངོ་མི་ཤེས་པའི་རྒོལ་བ་སྨྱོན་པ་ལྟ་བུ་དང་། ཟླ་བ་གྲགས་པ་རྩོད་པས་ཁོ་བོ་ཅག་སྨྱོན་
པ་དང་ལྷན་ཅིག་ཏུ་རྩོད་པ་མ་ཡིན་ནོ། །ཞེས་ཚིག་གསལ་གྱི་གསུང་འདི་ནི་མི་བདེན་ནོ་ཞེས་མ་སྨྲ་
ཞིག ཅི་ཞིག་གི་ཞེ་ན། ཁྱེད་ཀྱི་འདོད་པ་ལྟར་གྱི་སྐྱོན་སྤོང་བྱས་པས་འདི་ལྟར་འགྱུར་ཏེ། རྩོད་
ཟླས་འདི་སྐད་དུ། །དོན་དམ་དུ་ཡོད་པའི་རང་གི་མཚན་ཉིད་ཀྱིས་གྲུབ་པ་དོན་དམ་དུ་མེད་ཀྱང་།
དོན་དམ་དུ་ཡོད་པའི་རང་གི་མཚན་ཉིད་ཀྱིས་གྲུབ་པ་ཡོད་དོ། །ཞེས་སྨྲས་པ་འགྱུར་བས་འདི་ལས་
ལྷག་པའི་དངོས་འགལ་སྨྲ་བ་སུ་ཤིག་གིས་རྙེད། གཞན་ཡང་ཚིག་གསལ་ལས་ཇི་ལྟར་འདིར་ཆོས་
དང་ཆོས་ཅན་སྤྱི་ཙམ་ཞིག་འཛིན་པ་དེ་བཞིན་དུ་འདིར་ཡང་ཁྱད་པར་དོར་བའི་ཆོས་ཅན་ཙམ་ཞིག་
འཛིན་པར་འགྱུར་རོ་ཞེ་ན་ཞེས་པ་ནས། གང་ཞིག་ཆོས་ཅན་ཉིད་དུ་འགྱུར་བའི་མིག་ཀུན་རྫོབ་པ་
ག་ལ་ཡོད། །དེའི་ཕྱིར་གཞི་མ་གྲུབ་པའི་ཕྱོགས་ཀྱི་སྐྱོན་དང་གཞི་མ་གྲུབ་པའི་གཏན་ཚིགས་སྔོན་
ལྡོག་པ་མེད་པས་འདི་ལན་མ་ཡིན་ནོ་ཞེས་པའི་བར་གྱི་བདེན་རྫུན་གང་གིས་ཀྱང་ཁྱད་པར་མ་བྱས་
པའི་ཆོས་ཅན་ཡོད་ཅེས་རང་རྒྱུད་པས་སྨྲས་པ་ལ་ཟླ་བས་རང་རྒྱུད་པའི་གང་བཞག་ཤེས་པ་ཕྱིན་ཅི་
མ་ལོག་པར་རྙེད་དོན་དང་། ཕྱིན་ཅི་མ་ལོག་པའི་དོན་ཡང་མ་འཁྲུལ་བ་ལས་མི་རུང་བས་དེ་ཉིད་

141
ཟླ་བའི་འཁྲུལ་ཤེས་སུ་བཞག་པའི་སྣང་བ་ལྟར་མ་གྲུབ་རྒྱུ་རང་ངོས་ནས་གྲུབ་པ་ལ་ཐུག་སྟེ། དེ་བཀག་
པས་བདེན་རྫུན་གང་གིས་དབྱེ་བའི་དགག་བྱའི་གནད་མི་མཐུན་པ་ཕྲ་བ་ནས་མ་མཁྱེན་པས་ནོངས་
སོ༑ ༑དེའི་ཕྱིར་དོན་དམ་དུ་ཡོད་པའི་རང་མཚན་ཀྱིས་གྲུབ་པ་དེ། །བདེན་རྫུན་གཉིས་ཀའི་གཞི་
མཐུན་དུ་འདོད་པའི་སྔར་འཕགས་བོད་གང་དུ་ཡང་། དབུ་མ་པས་རྩོད་ཟླ་མ་བཀོད་པའི་རྒོལ་བ་
འདི་ནི་ཉིད་ཀྱི་སྐུ་སྐལ་དུ་ལྷག་པས་ཉིད་དང་སྐུ་ཚེ་མཛད་པ་མཉམ་པ་ཞིག་ཏུ་ངེས་སོ། །གཞན་ཡང་
རང་གི་མཚན་ཉིད་ཀྱིས་གྲུབ་པ་དང་། རང་གི་ངོ་བོ་ཉིད་ཀྱིས་གྲུབ་པ་དང་། རང་བཞིན་གྱིས་གྲུབ་
པ་རྣམས་དོན་གྱི་དགག་བྱ་གནད་པ་གཅིག་པར་ཕྱི་མ་ཕྱི་མའི་མིང་གིས་སྔ་མ་སྔ་མ་བཤད་པ་ཡིན་ཏེ།
འཇུག་པའི་འགྲེལ་བཤད་ལས། རང་གི་མཚན་ཉིད་དང་། རང་གི་ངོ་བོ་དང་། རང་བཞིན་གྱི་
ཡོད་པ་གོང་མ་གོང་མ་འོག་མ་འོག་མས་བཤད་པ་ཅེས་གསུངས་སོ། །གསུམ་པ་རང་གི་ཁས་བླངས་
དང་འགལ་ཏེ། མདོ་སྡེ་དགོངས་འབྲེལ་ངེས་དོན་དུ་འདོད་པ་དང་། ཟླ་བའི་ཤུགས་རང་ལུགས་
སུ་བཀྲལ་བ་གཉིས་འགལ་ཏེ། འཇུག་པ་རྩ་འགྲེལ་གྱིས་དྲང་དོན་དུ་འགྲེལ་པ་དང་། སྟོང་ཉིད་མི་
བསྟན་པ་བཞེད་ཅིང་ཁྱོད་ནི་དེས་སྟོང་ཉིད་བསྟན་ཅིང་ངེས་དོན་གྱི་མདོར་འདོད་པའི་ཕྱིར། དང་
པོ་གྲུབ་སྟེ། རྣམ་པ་དེ་ལྟའི་མདོ་སྡེ་གཞན་ཡང་ནི་ཞེས་སོགས་སྔར་དྲང་པའི་རྩ་འགྲེལ་དང་། མདོ་
གང་དེ་ཉིད་མ་ཡིན་བཤད་དོན་ཅན། །དྲང་དོན་གསུངས་པའང་རྟོགས་ནས་དྲང་བྱ་ཞིང་། །སྟོང་
ཉིད་དོན་ཅན་ངེས་དོན་ཤེས་པར་གྱིས། །ཞེས་དྲང་དོན་གྱི་མདོ་ཡིན་ན་སྟོང་ཉིད་མ་བསྟན་པ་གསུང་
པའི་ཕྱིར་རོ། །གཞན་ཡང་དགོངས་འགྲེལ་ངེས་དོན་སྒྲ་ཇི་བཞིན་པ་ཡིན་ན་མདོ་དེར། སྟོང་པ་
ཉིད་སྨོས་པའི་རྣམ་པས་ཆེས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་པ་བསྐོར་ཏེ། བཅོམ་
ལྡན་འདས་ཀྱིས་ཆོས་ཀྱི་འཁོར་ལོ་རབ་ཏུ་བསྐོར་བ་དེ་ཡང་བླ་ན་མཆིས། སྐབས་མཆིས། དྲང་
བའི་དོན། རྩོད་པའི་གཞིའི་གནས་སུ་གྱུར་པ་ལགས་སོ། །ཞེས་ཆོས་ཐམས་ཅད་ངོ་བོ་ཉིད་མ་མཆིས་
པ་སོགས་ལྔ་བསྟན་པའི་དྲང་དོན་འགྲེལ་རྒྱུའི་འཁོར་ལོ་བར་པ་དང་། དབུ་མ་སྣང་བ་ལས་གསུང་
པ་ལྟར་མདོ་དེས་ངེས་དོན་དུ་གཞུང་འཛུགས་རྒྱུའི་འཁོར་ལོ་བར་པ་གཉིས། དགག་བྱ་ལ་དོན་དམ་

143
གྱི་ཁྱད་པར་མ་སྦྱར་བར་རང་བཞིན་མེད་པར་གསུངས་པའི་ཤེར་སྙིང་ལྟ་བུ་དང་། དགག་བྱ་ལ་
དོན་དམ་གྱི་ཁྱད་པར་གཞུང་དེའི་གོང་འོག་ཅི་རིགས་སུ་སྦྱར་བའི་རྒྱས་འབྲིང་བསྡུས་གསུམ་ལྟ་བུ་
ངོས་འཛིན་ཚུལ་ཁོ་བོ་ཅག་གི་གཞུང་ལས་འབྱུང་བ་ལྟར་བྱས་ན་ཕུང་སོགས་རང་བཞིན་གྱིས་ཡོད་
པ་རང་རྒྱུད་པས་ཁས་ལེན་པ་ལས་འོས་མ་མཆིས་པས། དེ་ལྟར་ན་དབུ་མ་པ་གཉིས་ཀྱི་དགག་བྱའི་
ཁྱད་པར་འབད་མེད་དུ་གྲུབ་བོ། །གཞན་ཡང་ཁྱོད་ཀྱིས་འདི་སྐད་དུ། དེས་ན་དོན་དམ་དཔྱོད་པ་
སྔོན་དུ་སོང་བའི་ལག་རྗེས་ལ་ཆོས་ཐམས་ཅད་རྟོག་པས་ཕར་བཏགས་པ་ཙམ་དུ་འཚར་ཏེ་དབུ་མ་
པ་ཡིན་ན་ཆོས་ཐམས་ཅད་བཏགས་ཡོད་ཙམ་དུ་སྨྲ་དགོས་པར་ཡང་ཡང་གསུངས་པའི་ཕྱིར་རོ། ཞེས་
དབུ་མ་པ་ཐམས་ཅད་ཀྱིས་རྟོག་པས་བཏགས་ཙམ་འདོད་པ་ཁྱོད་ཀྱིས་ཁས་བླངས་ལ། རྟོག་མེད་
ཀྱི་ཤེས་པས་ཕར་བཏགས་པ་མི་སྲིད་པ་ཡང་འདོད་པས། དེའི་ཕྱིར་བཏགས་ཡོད་རྟོག་པས་བཏགས་
ཙམ་གྱིས་བཏགས་ཡོད་དུ་འགྱུར་ལ། དེ་ནི་ཁྱོད་ལ་མི་འཐད་དེ། ཐ་སྙད་དུ་ཡང་དེ་མེད།
དོན་དམ་དུ་ཡང་དེ་མེད་དེ་ཐ་སྙད་དུ་ཡུལ་ལ་ཡོད་པ་དང་བཏགས་ཡོད་དོན་དམ་དུ་མེད་པའི་ཕྱིར་
རོ༑ ༑ དེ་དག་ནི་རང་ལུགས་བཞག་པ་རྣམས་ཀྱི་སྐྱོན་ཡིན། གཞན་ལུགས་དགག་པ་རྣམས་ཀྱི་
སྐྱོན་ནི། མིག་ཤེས་ལ་མེ་དམར་འབར་སྣང་བའི་དེའི་སྟེང་ན་ཚ་བ་མེད་པར་འགྱུར་ཏེ། རྟོག་པས་
མ་བཏགས་ཀྱི་བར་དུ་ཚ་བའི་ཐ་སྙད་མེད་པའི་ཕྱིར་ཟེར་བ་འདི་གང་ཟག་བྱེ་བྲག་གི་དབང་དུ་བྱས་
སམ༑ ༑སེམས་ཅན་སྤྱི་ཡི་དབང་དུ་བྱེད། དང་པོ་ལྟར་ན། ཁྱོད་ཀྱི་སྣང་བ་ཐམས་ཅད་ལ་ཁྱོད་
ཀྱི་རྟོག་པས་ཐ་སྙད་མ་ཐོག་ཀྱང་། དེ་ལ་ཐ་སྙད་འདོགས་པའི་རྟོག་པ་མི་འབྱུང་བའི་ཐུགས་ཁྲལ་
མི་གནང་བར་ཞུ། གཉིས་པ་ལྟར་ན། སེམས་ཅན་སྤྱི་ཡི་རྟོག་པས་ཐ་སྙད་འདོགས་པའི་ཐོག་མ་
དམ་བཅའ་བའི་རྒྱང་འཕེན་པ་ལ་དྲིས་ནས་རྒོལ་ཅིག །གཞན་ཡང་རྟོག་པ་དེའི་སྔ་རོལ་ཏུ་དེ་ཉིད་
མེད་པས་སྤྱིར་དེའི་བཏགས་ཙམ་མི་འཐད་ཅེས་པ་འདི་རྒྱུ་འབྲས་ལ་ཡང་སྐུར་འདེབས་སུ་འགྱུར་
ཏེ་རྒྱུ་ཐམས་ཅད་རང་གི་འབྲས་བུའི་རྒྱུ་བཞག་པ་ལ་འབྲས་དུས་སུ་རྒྱུ་མེད། ། རྒྱུ་དུས་སུ་འབྲས་
བུ་མེད་པས་རྒྱུ་འབྲས་མི་འཐད་ཅེ་ན་ལན་ཅི་ཡོད། དེས་ན་རྟོག་པ་བྱེ་བྲག་པ་གཅིག་གིས་བཏགས་

144
པ་དེའི་སྔ་རོལ་དུ་མེད་ན། མིག་ཤེས་རྟོག་མེད་ཀྱི་དབྱིབས་དང་ཁ་དོག་མི་སྣང་བའི་སྔ་རོལ་དུ་དེ་
མེད་དགོས་ལ། དེ་ལྟ་ན་འཇུག་པ་ལས། དངོས་པོ་སྟོང་པ་གཟུགས་བརྙན་ལ་སོགས་པ། །ཚོགས་
ལ་ལྟོས་རྣམས་མ་གྲགས་པ་ཡང་མིན། །ཇི་ལྟར་དེར་ནི་གཟུགས་བརྙན་སོགས་སྟོང་ལས། །ཤེས་
བ་དེ་ཡི་རྣམ་པ་སྐྱེ་འགྱུར་ལྟར། །དེ་བཞིན་དངོས་པོ་ཐམས་ཅད་སྟོང་ན་ཡང་། །སྟོང་ཉིད་དག་
ལས་རབ་ཏུ་སྐྱེ་བར་འགྱུར། །དངོས་པོ་ཐམས་ཅད་རྒྱུ་དང་འབྲས་བུ་ཐ་དད་པ་མེད་པར་གནས་
གཟུགས་བརྙན་རང་བཞིན་མེད་པའི་རྒྱུ་དང་འབྲས་བུའི་རྣམ་པར་བཞག་པ་ཡང་ཤེས་
པ་ཡིན་ལ། 
བཞིན་དུ་མཁས་པ་སུ་ཞིག་གཟུགས་དང་ཚོར་བ་ལ་སོགས་པ་རྒྱུ་དང་འབྲས་བུ་ལས་ཐ་དད་པ་མེད་
། ཞེས་
པར་གནས་པ་རྣམས་ཡོད་ཙམ་ཞིག་ཏུ་དམིགས་པས་རང་བཞིན་དང་བཅས་པར་ངེས་པར་བྱེད
གཟུགས་བརྙན་གྱི་རྣམ་པ་ཅན་གྱི་མིག་ཤེས་གཟུགས་བརྙན་ལས་སྐྱེ་བའི་རྫུན་པའི་རྒྱུ་འབྲས་དཔེར་
བདེན་པར་མེད་པ་ལ་རྒྱུ་འབྲས་ཐམས་ཅད་འཐད་པར་སྒྲུབ་ཀྱང་ཁྱོད་ལྟར་ན་དཔེ་མི་འགྲུབ་
བྱས་ཏེ། 
དབང་ཤེས་གནོད་མེད་ཀྱིས་མི་སྣང་བའི་སྔ་རོལ་དུ་དོའི་ཡུལ་མེད་པ་བཞིན་གཟུགས་བརྙན་
སྟེ༑ ༑
། །འདིས་
འཛིན་པའི་མིག་ཤེས་ཀྱིས་གཟུགས་བརྙན་མི་སྣང་བའི་སྔ་རོལ་དུ་དེ་མེད་དགོས་པའི་ཕྱིར་རོ
། གཟུགས་
ནི་མདོ་སྡེ་པས་གཟུགས་བརྙན་ཤེས་པར་འདོད་ཅེས་པའི་སྨྲ་བ་ངན་པ་ཡང་ཁེགས་ཏེ
། །བརྒྱ་
བརྙན་དང་དེའི་ཤེས་པ་གཉིས་དམིགས་རྐྱེན་གྱི་སྒོ་ནས་རྒྱུ་འབྲས་སུ་མདོ་སྡེ་པས་འདོད་དོ
ལ་རགས་འཛིན་རྟོག་པས་བཏགས་པའོ་སྙམ་ནའང་ཐ་སྙད་དུ་བུམ་སོགས་ལ་ཕྱི་རོལ་ན་གདགས་
། འོན་
གཞི་མེད་ན་མི་འཐད་ཅེས་པ་འདི་ཐ་སྙད་དུ་གདགས་གཞི་བུམ་སོགས་སུ་བྱས་ནས་སམ
ཏེ་བུམ་སོགས་དེར་བཏགས་ཆོས་སུ་བྱས་ནས་སྨྲ། དང་པོ་ལྟར་ན་མི་འཐད་དེ། འཇུག་འགྲེལ་
ལས༑ ༑བུམ་པ་ལ་སོགས་པ་རྣམས་ཀྱི་མ་ངེས་པ་ཉིད་དོ་ཞེ་ན། དེ་ཡང་ཡོད་པ་མ་ཡིན་ཏེ། བུམ་
པ་ལ་སོགས་པ་རྣམས་ཀྱང་གཟུགས་ལ་སོགས་པ་ཚོགས་པ་ཙམ་ཉིད་ཡིན་པར་མ་གྲུབ་པའི་ཕྱིར་དང་
བརྒལ་ཞིང་བརྟགས་པ་མཚུངས་པའི་ཕྱིར་རོ། །ཞེས་གདགས་གཞི་གཟུགས་སོགས་ཀྱི་ཚོགས་པ་
བུམ་པར་ཟླ་བས་བཀག་ཀྱང་ཁྱོད་ནི་དེ་འདོད་པར་ངེས་ཏེ། བུམ་སོགས་རང་ངོས་ནས་ཁས་བླངས་

145
པས་གདགས་གཞིའི་ངོས་ནས་བུམ་པ་ཞིག་ངོས་བཟུང་ན་གདགས་གཞིའི་ཆ་རེ་རེ་བ་དང་ཚོགས་པ་
གང་རུང་ལས་མི་འདའ་བའི་ཕྱིར་རོ། །འོན་ཏེ་གདགས་གཞི་དེ་ལ་ཕར་བཏགས་ཆོས་སུ་སྨྲ་ན་རྟོག་
མེད་ཀྱི་ཤེས་པས་བཏགས་པར་ཁྱོད་ཀྱིས་བཀག་པས་རྟོག་པས་བཏགས་པར་ཙམ་དུ་འགྱུར་རོ། །གཞན་
ཡང་རྟོག་པས་བཏགས་ཙམ་ལ་ཚད་གྲུབ་ཏུ་བཞག་པས་རྟོག་པས་བཏགས་པ་ཐམས་ཅད་ཡོད་དགོས་
ན་དབང་ཤེས་གནོད་མེད་ལ་སྣང་བའི་དབང་གིས་ཚད་གྲུབ་ཏུ་བཞག་པ་ལ་ཡང་དབང་ཤེས་གནོད་
མེད་ལ་སྣང་བ་ཐམས་ཅད་ཚད་མས་གྲུབ་དགོས་ཏེ་རྒྱུ་མཚན་ཀུན་ནས་མཚུངས་སོ། །དེ་ལྟར་ཡང་
མ་ཡིན་ཏེ། བཞི་བརྒྱ་པའི་འགྲེལ་པ་ལས། གང་ཡང་འདིས་དབང་པོའི་རྣམ་པར་ཤེས་པ་འདི་
མངོན་སུམ་ཉིད་དུ་སྒྲོ་བཏགས་ནས་གཞན་ཚད་མ་ཉིད་དུ་རྟོགས་པར་བྱེད་པ་དེ་ཡང་ཆེས་ཤིན་ཏུ་མ་
འབྲེལ་བ་ཞིག་གོ ། མི་སླུ་བའི་ཤེས་པ་ནི་འཇིག་རྟེན་ན་ཚད་མ་ཉིད་དུ་མཐོང་ན་རྣམ་པར་ཤེས་པ་
ཡང་བཅོམ་ལྡན་འདས་ཀྱི་འདུས་བྱས་ཡིན་པའི་ཕྱིར་རྫུན་པ་སླུ་བའི་ཆོས་ཅན་དང་སྒྱུ་མ་ལྟ་བུར་
གསུངས་སོ། །གང་ཞིག་རྫུན་པ་སླུ་བའི་ཆོས་ཅན་དང་སྒྱུ་མ་ལྟ་བུ་ཡིན་པ་དེ་ནི་མི་སླུ་བ་མ་ཡིན་ཏེ་
རྣམ་པ་གཞན་དུ་གནས་པའི་དངོས་པོ་ལ་རྣམ་པར་གཞན་དུ་སྣང་བའི་ཕྱིར་རོ། །ཞེས་དབང་ཤེས་
གནོད་མེད་རང་གི་མཚན་ཉིད་ལ་ཚད་མ་མ་ཡིན་ཏེ། གནས་ཚུལ་རང་གི་མཚན་ཉིད་ཀྱིས་མེད་
པར་གནས་པ་ལ། སྣང་ཚུལ་རང་གི་མཚན་ཉིད་ཀྱིས་གྲུབ་པ་སྣང་བ་གསུང་པའི་དབང་ཤེས་དེས་
གང་སྣང་ཐམས་ཅད་ཡོད་མི་དགོས་པ་ངེས་སོ། །སྐྱོན་མེད་དེ་དོན་དམ་དུ་ཡིན་ནོ་ཞེ་ན། ཐ་སྙད་
དུ་སྣང་བ་ལྟར་གྲུབ་པའི་ཡོད་པ་དེ་དོན་དམ་དཔྱོད་པའི་རིགས་པས་འགོག་ཅེས་པས་སྨྲ་བ་ངན་པ་འོག་
ཏུ་འགོག་གོ དེའི་ཕྱིར་ཤེས་བྱེད་དུ་དྲངས་པའི་གནོད་པ་མེད་པའི་དབང་པོ་དྲུག་རྣམས་ཀྱི་ཞེས་
སོགས་ཀྱི་ལུང་དོན་འགྲེལ་ཚུལ་ལོག་པར་བཀྲལ་བ་ཡིན་ཏེ་འདིའི་ཐད་ཀྱི་རང་འགྲེལ་ལས། ཡིད་
ཀྱི་གནོད་པར་བྱེད་པ་ནི་དེ་དག་དང་ཡང་དག་པ་མ་ཡིན་པས་བྱས་པའི་གྲུབ་པའི་མཐའ་ལ་སོགས་
པ་དག་དང་། རྗེས་སུ་དཔག་པ་ལྟར་སྣང་བ་དག་སྟེ། རྨི་ལམ་ལ་སོགས་པ་རྣམས་ཀྱི་རྣམ་པར་
བཞག་པ་ནི་འཆད་པར་འགྱུར་རོ། །དེའི་ཕྱིར་དེ་ལྟར་འཇིག་རྟེན་གྱི་དབང་པོ་ལ་གནོད་པའི་རྐྱེན་

146
ཇི་སྐད་དུ་བཤད་པ་མེད་པར་དབང་པོ་དྲུག་ཅར་གྱིས་བཟུང་བར་བྱ་བའི་དོན་རྟོགས་པ་དེ་ནི་འཇིག་
རྟེན་ཉིད་ལས་བདེན་པ་ཡིན་གྱིས་འཕགས་པ་ལ་ལྟོས་ནས་ནི་མ་ཡིན་ནོ། །ཞེས་པས་དབང་པོ་གནོད་
མེད་ལ་ལྟོས་ཏེ་ཐ་སྙད་དུ་ཡོད་མེད་བཞག་ན་དབང་པོ་སྐྱོན་ལྡན་གྱི་ཤེས་པ་རྣམས་ཐ་སྙད་དུ་མེད་པར་
དེས་ན་འདིར་སྤྱིར་ཐ་སྙད་དུ་ཡོད་མེད་ཀྱི་རྣམ་གཞུག་མིན་གྱི་དེ་ཁོ་ན་ཉིད་ཀྱི་ལྟ་བ་མ་
འགྱུར་ལ། 
རྙེད་པའི་བློ་ལ་ལྟོས་ཏེ། ཡང་ལོག་གིས་དབྱེ་བར་བྱས་པས་སྤྱི་བྱེ་བྲག་ལ་མ་འཁྲུལ་ཞིག དེ་ལྟར་
མིན་ན་འཕགས་པ་ལ་ལྟོས་ནས་མ་ཡིན་ནོ། །ཞེས་འཕགས་པའི་གཟིགས་ཚུལ་ལ་བདེན་མི་བདེན་
གྱི་ཕྱེ་བའི་ཐ་སྙད་པའི་རྣམ་གཞག་བཀག་པས་འཕགས་པའི་བློ་ལ་ལྟོས་ནས་ཐ་སྙད་ཀྱི་རྣམ་གཞག་
མེད་པར་འགྱུར་རོ། །གཞན་ཡང་འཇིག་རྟེན་གྱི་རྒན་པོའི་རྗེས་སུ་མཐུན་པར་ཁས་ལེན་ཞེས་པ་
འདི་གྲུབ་མཐའི་རྣམ་དབྱེའི་བརྟག་དཔྱད་མི་བྱེད་པའི་ཁྱིམ་པ་རང་འགའ་བ་ལྟ་བུའི་ཐ་མལ་པའི་བརྡ་
ཐལ་འགྱུར་བའི་སློབ་དཔོན་རྣམས་ལ་བརྗོད་པར་དཀའ་བའི་སྐུར་འདེབས་
བྱང་རྒན་པོ་བྱེད་ན། 
སུ་འགྱུར་ཏེ། ཁྱེད་ཀྱི་ཀུན་རྫོབ་བདེན་པའི་རྣམ་གཞག་འདི་རང་གི་ཨ་ཕ་ལ་དྲིས་ཏེ་བཞག་གོ་ཞེས་
པ་ལྟ་བུར་འགྱུར་ཞིང་ཡང་དག་པར་མ་ཡིན་པས་བྱས་པའི་གྲུབ་མཐའ་དང་། གཏན་ཚིགས་ལྟར་
སྣང་དག་ཀྱང་དེས་ལོག་པར་གྲུབ་མི་ནུས་པས། དེ་དག་འདི་ཡི་འཇིག་རྟེན་ལ་ལྟོས་ནས་ལོག་པར་
གསུངས་པ་དང་ཡང་འགལ་བར་འགྱུར་རོ། །སྐྱོན་མེད་དེ། མུ་སྟེགས་ཅན་འདི་དག་ནི་དེ་ཁོ་ན་
ཉིད་ལ་འཇུག་པར་འདོད་པས་སྐྱེ་བོ་མ་བྱང་བ་གནག་རྗེ་དང་བུད་མེད་སོགས་ཡན་ཆད་ལ་གྲོགས་
པའི་དངོས་པོ་སྐྱེ་བ་དང་འཇིག་པ་ལ་སོགས་པ་ཕྱིན་ཅི་ལོག་པ་ཡང་དག་པར་ངེས་པར་མ་བཟུང་བར།
ཕུལ་དུ་བྱུང་བ་འགྲོ་བར་འདོད་པས་ཤིང་འཛེག་པས་ཡལ་ག་སྔ་མ་བཏང་ནས། ཡལ་ག་ཕྱི་མ་མ་
བཟུང་བ་ལྟར་ལྷུང་བ་ཆེན་པོས་ལྟ་བ་ངན་པའི་རི་སུལ་ཏུ་ལྷུང་བར་འགྱུར་ཞིང་ཞེས་པས་སྙམ་ན་འདི་
ནི་གནག་རྫི་ཡན་ཆད་ཀྱི་ཚོད་མ་ལ་གྲགས་ཤིང་གྲུབ་པའི་རྒྱུ་འབྲས་དོར་ནས་དེ་ལས་ཁྱད་པར་འཕགས་
པའི་རྒྱུ་འབྲས་བཞག་པར་བསམ་ནས་གཙོ་བོ་སོགས་ཀྱི་རྒྱུ་འབྲས་བཞག་པར་དེ་སྔ་མ་ལ་ལྟོས་ནས་
ཀྱང་འགོག་ནུས་གསུངས་པའི་འདི་ལ་དོགས་པའི་གནས་མེད་དོ། །དེས་ན་གང་གི་ཡོད་པ་འདིའི་ ་

147
འཇིག་རྟེན་གྱི་གྲུབ་ནུས་པ་དེ་ཡི་རང་གི་མི་མཐུན་ཕྱོགས་འཛིན་པའི་ཡུལ་ཡུལ་ཅན་དང་བཅས་པ་
འདིའི་འཇིག་རྟེན་ལ་ལྟོས་ཏེ་ལོག་པར་བཞག་ཅེས་པའི་དོན་ཡིན་གྱི་འདིའི་འཇིག་རྟེན་ལ་ལྟོས་ནས་
བདེན་པར་མ་བཞག་པ་ཐམས་ཅད་དེ་ལ་ལྟོས་ནས་ལོག་པར་མི་འཇོག་སྟེ། སྟོང་ཉིད་དང་དེའི་ཡེ་
ཤེས་བཞིན་ནོ། །དེ་ལྟར་མ་ཡིན་ན་འཇིག་རྟེན་གྱི་རྒན་པོ་ཞེས་རྒན་གཞོན་ཕྱེ་བའི་དོན་སྨོས་ཤིག་
དེས་ན་སྟོང་ཐུན་ཆེན་མོར་སྒྱུ་མ་སོགས་ལོག་པར་རང་ལ་ལྟོས་ཏེ་འཇིག་རྟེན་རང་དགའ་བས་གྲུབ་
པར་གསུངས་ཀྱི་ཀུན་རྫོབ་བདེན་པའི་རྣམ་གཞག་འཇིག་རྟེན་རྒན་པོས་འཇོག་པར་ངེད་དང་། ཟླ་
བའི་ཞབས་ཀྱིས་མི་བཞེད་པ་མ་ཟད་ཚིག་གསལ་ལས། འཇིག་རྟེན་གྱི་ཀུན་རྫོབ་བདེན་པ་དང་། དོན་
དམ་པའི་བདེན་པའོ། །འཇིག་རྟེན་ཕུང་པོ་རབ་གྲགས་པ། དེ་ལ་འཇིག་རྟེན་ངེས་པ་བརྟེན། ཞེས་
འབྱུང་བ་ལས་ནི་ཕུང་པོ་ལ་བརྟེན་ནས་བརྟགས་པའི་གང་ཟག་ལ་འཇིག་རྟེན་ཞེས་བརྗོད་དོ། །ཀུན་
ནས་སྒྲིབ་པས་ན་ཀུན་རྫོབ་སྟེ། མི་ཤེས་པ་ནི་དངོས་པོའི་དེ་ཁོ་ན་ཉིད་ལ་ཀུན་ནས་འགེབས་པའི་ཕྱིར་
ཀུན་རྫོབ་ཅེས་བྱའོ། །ཡང་ན་ཕན་ཚུན་བརྟེན་པས་ན་ཀུན་རྫོབ་སྟེ། ཕན་ཚུན་བརྟེན་པ་ཉིད་ཀྱིས་
ཞེས་བྱ་བའི་དོན་ཏོ། །ཡང་ན་ཀུན་རྫོབ་ནི་བརྡ་སྟེ། འཇིག་རྟེན་གྱི་ཐ་སྙད་ཅེས་བྱ་བའི་ཐ་ཚིག་གོ་
དེ་ཡང་བརྗོད་པ་དང༌། བརྗོད་བྱ་དང༌། ཤེས་པ་དང་། ཤེས་བྱ་ལ་སོགས་པའི་མཚན་ཉིད་ཅན་
ནོ༑ ༑འཇིག་རྟེན་གྱི་ཀུན་རྫོབ་ནི་འཇིག་རྟེན་ཀུན་རྫོབ་བོ། ། ཅི་འཇིག་རྟེན་གྱི་ཀུན་རྫོབ་ཅེས་གང་
ལས་དེ་ལྟར་ཁྱད་པར་དུ་བྱེད་པ་འཇིག་རྟེན་མ་ཡིན་པའི་ཀུན་རྫོབ་ཀྱང་ཡོད་དམ་ཞེ་ན། འདི་ནི་དངོས་
པོ་ཇི་ལྟར་གནས་པ་རྗེས་སུ་བརྗོད་པ་ཡིན་གྱི། འདི་དཔྱད་པ་དེ་མི་འཇུག་གོ །རྣམ་པ་གཅིག་ཏུ་
ན་རབ་རིབ་དང་ལིང་ཏོག་སྔོན་པོ་དང་། མིག་སེར་ལ་སོགས་པས་དབང་པོ་ཉམས་པས་མཐོང་བ་
ཕྱིན་ཅི་ལོག་ལ་གནས་པ་དེ་དག་ནི་འཇིག་རྟེན་མ་ཡིན་ཏེ། དེ་དག་གི་ཀུན་རྫོབ་པ་གང་ཡིན་པ་དེ་ནི།།
འཇིག་རྟེན་ཀུན་རྫོབ་བདེན་པ་མ་ཡིན་པས་འཇིག་རྟེན་ཀུན་རྫོབ་བདེན་པ་དང་། ཞེས་དེ་ལས་ཁྱད་
པར་བྱས་སོ། །འདི་ཡང་དབུ་མ་འཇུག་པ་ལས་རྒྱས་པར་བཤད་པས་དེ་ལས་ཁོང་དུ་ཆུད་པར་བྱའོ།།
ཞེས་གང་གི་ངོར་བདེན་པ་དང་། ཡུལ་དེའི་གྲུབ་ཚུལ་དང༌། དེ་ཁོང་དུ་ཆུད་པའི་ཐབས་ཏེ། ཀུན་

148
རྫོབ་འཇོག་ཚུལ་གསུམ་གྱིས་འཇིག་རྟེན་ཀུན་རྫོབ་ཀྱི་དོན་བཤད་ཅིང་། འཇིག་རྟེན་ཀུན་རྫོབ་ཅེས་
པའི་ཁྱད་པར་གྱི་དོན་གདགས་གཞིའི་ངོས་ནས་དཔྱད་ཅིང་འཇོག་པ་དང་། སྐྲ་ཤད་སོགས་དགག་
ཕྱོགས་ནས་གཅོད་ཚུལ་གཉིས་བྱས་པའི་སྔ་མ་སྤྱི་དང་ཕྱི་མ་བྱེ་བྲག་ཏུ་ཡང་ལོག་གིས་ཕྱེ་ཚུལ་ཡིན་
པས་དེ་གཉིས་ཕྱེད་པ་གྱིས་ཤིག །དེ་བཞིན་དུ་མདོ་ལས་དེ་ཡང་འཇིག་རྟེན་གྱི་ཐ་སྙད་ཀྱིས་ཡིན་
གྱི་ཞེས་པ་དང༌། སྤྱོད་འཇུག་ཏུ། དེ་ལ་འཇིག་རྟེན་རྣམ་གཉིས་མཐོང༌། ཞེས་པའི་འཇིག་རྟེན་
རྣམས་མ་འདྲེས་པ་ངེད་ཀྱི་གཞུང་ན་གསལ་བཞིན། ཁྱེད་དང་ཐལ་འགྱུར་བའི་གཞུང་གཉིས་སུ་
ཀུན་རྫོབ་ཀྱི་རྣམ་གཞག་འཇིག་རྟེན་གྱི་རྒན་པོ་དང་སྦྱར་ཞེས་མིག་ལྡན་ལ་དམུས་ལོང་གིས་མགོ་མ་
སྐོར་ཅིག །དེ་བཞིན་དུ་ཁྱོད་ཀྱི་རང་རྒྱུད་པས་རང་མཚན་གྱིས་གྲུབ་པར་བཞེད་པ་ཡང་ཐ་སྙད་དུ་
ཆོས་དེའི་ངོ་བོ་ལ་བརྡ་སྦྱར་བ་ཙམ་སྟེ་ཞེས་སོགས་ལ། འོ་ན་མདོ་སྡེ་པས་ཁས་བླངས་པས་དོན་དམ་
རང་མཚན་གྱིས་གྲུབ་པའང་ཐ་སྙད་དུ་ཆོས་དེའི་ངོ་བོ་ལ་བརྡ་སྦྱར་བ་ཙམ་སྟེ། ཐ་སྙད་དུ་བཙོ་སྲེག་
གི་དོན་བྱེད་པའི་མེ་དམར་འབར་བ་དང་ཚ་བའི་མཚན་ཉིད་ཅན་དུ་གྲུབ་པ་དེ་ལ་མཚན་མཚོན་སོགས་
ཀྱི་རྣམ་པ་མ་ཕྱེ་བར་ཇི་ལྟར་སྣང་བ་དེའི་ངོ་བོ་ཙམ་གྱི་ཆ་ནས་རང་གི་ངོ་བོ་ཞེས་བྱ་ལ། མཚན་མཚོན་
ཕྱེ་ན་མེ་ཞེས་པའི་དོན་ནི་ཚ་ཞིང་སྲེག་པ་ལ་རང་གི་མཚན་ཉིད་ཅེས་བྱ་བ་ལས་འོས་མེད་པས་ཤེ་ན་
ཅིས་འགོག །སྐྱོན་མེད་དེ་མིང་ཐ་སྙད་ཙམ་དུ་སྦྱར་ཡང་། དོན་བདེན་གྲུབ་ཀྱི་སྟེང་ནས་བཞག་
ཅེ་ན། འོ་ན་རང་རྒྱུད་པས་ཐ་སྙད་ཙམ་ལས་བདེན་གྲུབ་ཏུ་མི་བཞག་པ་དེ་བདེན་གྲུབ་ཀྱི་ཐ་སྙད་མ་
སྦྱར་བ་དང༌། དངོས་སུ་བདེན་གྲུབ་ཁེགས་པ་གང་། དང་པོ་ལྟར་ན་མདོ་སྡེ་པ་ཆོས་ཅན། སྤྱི་
མཚན་དོན་དམ་དུ་ཁེགས་པ་ཐལ་ཏེ། དེ་ལ་དེ་ལྟར་བརྡ་མ་སྦྱར་བས་སོ། །གཉིས་པ་ལྟར་ན། རང་
རྒྱུད་པ་ལ་ཕྱི་དོན་མེད་པ་དང་། རང་རྒྱུད་ཀྱི་རྟགས་ལ་ཞེན་པའི་ཀུན་བཏགས་ཀྱི་ལྟ་བ་མེད་པར་
འགྱུར་ཏེ། ལྟ་ངན་ཐམས་ཅད་ཟད་བྱེད་ཀྱི་ལྟ་བ་རྙེད་པའི་ཕྱིར། དེ་ལྟར་ཡང་རྩ་ཤེས་ལས། རྒྱལ་
བ་རྣམས་ཀྱི་སྟོང་པ་ཉིད། ལྟ་ཀུན་ངེས་པར་འབྱུང་བ་གསུངས། ཞེས་དང་། དེ་ཕྱིར་རྟེན་འབྱུང་
རིགས་པ་འདི་ཡིས་ནི། ། ལྟ་ངན་དྲ་བ་མཐའ་དག་གཅོད་བར་བྱེད། །ཞེས་དང་། བཞི་བརྒྱ་པ་

149
ལས༑ ༑ལྟ་བ་ངན་རྣམས་འཇིག་བྱེད་པ། །ཆོས་རྣམས་ཀུན་གྱི་བདག་མེད་ཡིན། །ཞེས་བདག་
མེད་རྟོགས་ན་ངན་པར་བརྩིས་པའི་ལྟ་བ་རྣམས་མི་འབྱུང་བར་འགྲེལ་པས་གསུངས་སོ། །གཞན་
ཡང་དོན་དམ་པར་རང་མཚན་མེད་ཅེས་པའི་དེར་ཡོད་པའི་ཚད་འདི་ལྟ་བུའི་ཞེས་སྨྲ་རྒྱུ་མ་རྙེད་ཚེ་
ཁས་ལེན་ཀུན་བྲལ་ཞེས་བརྗོད་དགོས་བྱུང་ཏེ། མཐའ་བཞི་འགོག་མཚམས་སུ་འཆད་པར་བྱའོ།
དེས་ན་རང་ངོས་ནས་ཡོད་ན་གང་ཟག་ལྟ་བུ་བློ་ཡི་རང་ངོས་ནས་ངོས་བཟུང་ཆོག་དགོས་ཤིང་། དེ་
ལྟར་ན་གདགས་གཞི་ལ་བརྟེན་ནས་ངོས་བཟུང་དོན་མེད་དེ། དཔེར་ན་བུམ་པ་བུམ་པ་ལ་བརྟེན་ནས་
ངོས་བཟུང་བའམ། དེ་ཉིད་ལ་བརྟེན་ཡང་དེ་ངོས་བཟུང་བ་བུམ་པ་ངོས་བཟུང་བ་མི་འགལ་སྙམ་
པའི་གཞི་དེ་ཉིད་ཀྱང་ཁོ་རང་ཁོ་རང་ལ་བརྟེན་ནས་ངོས་བཟུང་བ་མི་རིགས་པ་བཞིན་ཏེ། གདགས་
གཞི་དང་གདགས་ཆོས་འགལ་བས་སོ། །དེ་ལྟར་བུ་དྡྷ་པཱ་ལི་ཏ་ལས། ངོ་བོ་ཉིད་ཀྱི་ཡོད་ན་དེ་ཉིད་
བཟུང་ཏུ་ཆོག་པའི་བརྟེན་ནས་གདགས་པའི་ཅི་བྱ་ཞེས་གསུངས་སོ། །དེས་ན་མདོ་སྡེ་པ་ལས་ཁྱད་
ཡོད་སྙམ་ན་ཡང་། ལུང་འདི་དང་བསྟུན་ན་རང་མཚན་གྱི་གྲུབ་པ་ལ་ཡང་མཚུངས་ཞེས་དོན་དམ་
པར་རང་མཚན་ཡང་མི་ཁེགས་པ་སོ་ན་གནས་སོ། །གཞན་ཡང་བུམ་པ་རང་ངོས་ནས་ཡོད་ན་རང་
ངོས་ནས་རང་གི་རྣམ་པ་འཆར་ཚུལ་གཅིག་ཏུ་ངེས་དགོས། དེ་ལྟར་ན་དེའི་རྗེས་འབྲངས་རྣམས་
ཀྱི་འཇོག་ཚུལ་ངེས་དགོས་པ་ལ་བདག་ལྟར་མ་ངེས་ཏེ། བཞི་བརྒྱ་པའི་འགྲེལ་པ་ལས། ཡང་གལ་
ཏེ་བདག་ཅེས་བྱ་བ་འདི་འགའ་ཞིག་མེའི་ཚ་བ་ཉིད་ལྟར་རང་གི་ངོ་བོས་ཡོད་ན་ནི་དེའི་ཚེ་དེ་རང་གི་
ངོ་བོ་དེས་ཡོད་པའི་ཕྱིར་ངེས་པར་དམིགས་པ་ཞིག་ན་དེ་ལྟར་ཡང་མ་ཡིན་ནོ། །འདི་ལྟར་དེ་ནི་རྒོལ་
བ་དག་གིས། ལ་ལར་ཀུན་ཏུ་སོང་བར་མཐོང་། །ལ་ལར་སྐྱེས་བུ་ལུས་ཙམ་ཞིག ། ལ་ལར་རྡུལ་
ཙམ་ཞིག་མཐོང་སྟེ། ཤེས་རབ་ཅན་གྱི་མེད་ཅེས་མཐོང་། །གལ་ཏེ་ད་རང་གི་ངོ་བོས་ཡོད་ན་ནི་
དེའི་ཚེ་ངེས་པར་དེ་ལྟར་ལྟ་བ་ཐ་དད་པར་མི་འགྱུར་བ་ཞིག་ན་འདི་ཐམས་ཅད་ཡོད་པར་ཡང་ཡིན་
པས་བདག་རང་གི་དངོས་པོ་ངོ་བོས་ཡོད་པ་མ་ཡིན་ནོ། །ཞེས་འཇིག་རྟེན་ན་མེ་རྟག་ཏུ་ཚ་བ་དམིགས་
པའི་ཚ་བ་མེའི་ངོས་ནས་མི་འཁྲུལ་པ་བརྗོད་པ་ལྟར། བདག་གི་སྟེང་དུ་དེ་ལྟར་སྒྲུབ་བཞིན་ཆོས་ཅན་

15
བུམ་པ་ལྟ་བུ་ལ་དམིགས་ནས་ལྟ་བ་ཐ་དད་མི་འགྱུར་ཏེ། རང་ངོས་ནས་ཡོད་པའི་ཕྱིར་ཞེས་སྒྲུབ་
སྟེ༑ ༑ བློ་གཅིག་ལ་རང་གི་རྣམ་པ་ཤར་བ་དེ་དེ་ལ་རང་ངོས་ནས་ཚུར་ཤར་བའི་རྣམ་པ་ཞིག་ཡོད་
ན་རྣམ་པ་དེ་ཀུན་ལ་རང་གི་རྣམ་པ་ཤར་ཚུལ་མཚུངས་དགོས་པ་གསུངས་པ་བཞིན་ནོ། ། ཅི་སྟེ་རང་
གི་མཚན་ཉིད་ཀྱི་གྲུབ་པ་ཐ་སྙད་དུ་བཀུག་ན། ཐ་སྙད་དུ་རྣམ་གཞག་འཇོག་མི་བདེ་བ་ཙམ་ལས་ཡོན་
ཏན་ལྷག་པར་ཅི་ཡང་མ་མཐོང་ཞེ་ན། འདི་ལྟར་སྨྲས་པ་དེ་ནི་ཁྱོད་ཀྱི་བདེན་པ་སྨྲས་ཏེ་རང་གི་མཚན་
ཉིད་ཀྱིས་མེད་པ་དང་། །མེད་པའི་ཁྱད་པར་ཕྱེ་ནས་རྟོགས་པར་ལྟ་ཞོག །ཐེ་ཚོམ་ཙམ་གྱིས་ཀྱང་
སྲིད་པའི་སྡུག་བསྔལ་གྱི་རྩ་བ་བརྟན་པོ་མ་ཡིན་པར་བྱེད་པའི་བསོད་ནམས་དམ་པའི་བརྒྱན་པ་ལ་
བསྔགས་པའི་གནས་སུ་བདག་མ་སླེབས་ཞེས་གསལ་བ་སྒྲོགས་པ་ཡིན་ཏེ། བཞི་བརྒྱ་པ་ལས། བསོད་
ནམས་ཆུང་དུས་ཆོས་འདི་ནི། ། ཐེ་ཚོམ་ཟ་བར་ཡང་མི་འགྱུར། །ཐེ་ཚོམ་ཟ་བ་ཙམ་ཞིག་གི ། སྲིད་
པ་ཧྲུལ་པོར་བྱས་པར་འགྱུར། ། མི་མཁས་པའི་འཁོར་བ་ཐོག་མ་མེད་པ་ནས་ཕྱིན་ཅི་ལོག་དང་ལྟ་
བ་གོམས་པར་བྱས་ཤིང་དངོས་པོ་གཟུགས་བརྙན་ལྟ་བུ་རྣམས་ལ་འདི་བདེན་པར་མངོན་པར་ཞེན་
པ་ནི་སྟོང་པ་ཉིད་ཉེ་བར་སྟོན་པ་གཡང་ལྟར་སེམས་ཏེ། སེམས་ཀྱི་རྒྱུ་བ་སྟོང་པ་ཉིད་ཀྱི་ལྷག་པར་
མོས་པའི་རྒྱུད་དགེ་བའི་རྩ་བ་དང་བྲལ་བའི་ཕྱིར་རོ། །རྣམ་པ་དེ་ལྟ་བུའི་སེམས་ཅན་ལ་ནི་ཕྱིན་ཅི་
ལོག་ཏུ་ངེས་པ་ལས་མ་གཏོགས་པ་སྟོང་པ་ཉིད་ཀྱི་ཆོས་འདི་ལ་ཇི་ལྟར་ཡིན་ནམ་འདི་ལྟར་མ་ཡིན་
སྙམ་དུ་ཐེ་ཚོམས་ཡང་མི་སྐྱེའོ། །དེའི་ཕྱིར་གྲོལ་བའི་རྒྱུ་ལ་ཕྱིན་ཅི་ལོག་པའི་ཕྱིར་དེ་ལ་ཐར་པ་ལྟ་
ག་ལ་ཡོད་ཅེས་གསུངས་པའི་ཕྱིར། གཞན་ཡང་ཐལ་རང་གཉིས་ཀས་རང་གི་མཚན་ཉིད་ཀྱིས་
གྲུབ་པར་བཞེད་ན། རང་གི་མཚན་ཉིད་ཀྱིས་གྲུབ་པའི་ཚུལ་གསུམ་ཀྱི་རྟགས་དཔེ་ཕྱོགས་གསུམ་
གྱི་གྲུབ་ཚུལ་བཞེད་དགོས་ལ། །དེ་ལྟར་ན་ཚིག་གསལ་ལས། དབུ་མ་པ་ཡིན་ན་ནི་རང་གི་རྒྱུད་
ཀྱི་རྗེས་སུ་དཔག་པར་བྱ་བའི་རིགས་པ་ཡང་མ་ཡིན་ཏེ། ཕྱོགས་གཞན་ཁས་བླངས་པ་མེད་པའི་
ཕྱིར་རོ། །དེ་སྐད་དུ་ཡང་འཕགས་པ་ལྷས། །ཡོད་དང་མེད་དང་ཡོད་མེས་ཅེས། །ཕྱོགས་ནི་
གང་ལའང་ཡོད་མིན་པ། །དེ་ལ་ཡུན་ནི་རིང་པོ་ནའང་། ། ཀླན་ཀ་བརྗོད་པར་ནུས་མ་ཡིན། །ཞེས་

15
བཤད་དོ། །རྩོད་པ་བཟློག་པ་ལས་ཀྱང་། །གལ་ཏེ་ང་ལ་དམ་བཅས་འགའ་ཡོད་ན། །དེས་ན་ང་
ལ་སྐྱོན་དེ་ཡོད། །ང་ལ་དམ་བཅས་མེད་པས་ན། །ང་ནི་སྐྱོན་མེད་ཁོ་ན་ཡིན། །གལ་ཏེ་མངོན་
སུམ་ལ་སོགས་པའི། །དོན་གྱིས་འགའ་ཞིག་དམིགས་ན་ནི། སྒྲུབ་པའང་བཟློག་པ་བྱ་ན་དེ། །མེད་
ཕྱིར་ང་ལ་ཀླན་ཀ་མེད། །ཅེས་གསུངས་སོ། །གང་གི་ཚེ་དེ་ལྟར་དབུ་མ་པས་རང་གི་རྒྱུད་ཀྱི་རྗེས་ ་
སུ་དཔག་པ་མི་བརྗོད་པ་ཉིད་ཡིན་པ་དེའི་ཆེད་དམ་བཅའ་བའི་དོན་འདི་གང་ཡིན། ཅི་ཡང་དབུ་མ་
པ་རྣམས་ཀྱིས་ལྟར་ན་ཕྱོགས་དང་གཏན་ཚིགས་དང་དཔེ་དག་མ་གྲུབ་པས་རང་གི་རྒྱུད་ཀྱི་རྗེས་སུ་
དཔག་པ་མི་བརྗོད་པ་ཉིད་ཀྱིས་ཕྱིར་བདག་ལས་སྐྱེ་བ་དགག་པའི་དམ་བཅའ་བའི་དོན་སྒྲུབ་པ་དང་།
གཉིས་ཀ་ལ་གྲུབ་པའི་རྗེས་སུ་དཔག་པས་གཞན་གྱི་དམ་བཅའ་བ་བསལ་བར་མ་གྱུར་མོད། གཞན་
གྱིས་དམ་བཅའ་བ་ལ་རང་གི་རྗེས་སུ་དཔག་པས་འགལ་བ་བརྗོད་པར་ནི་བྱ་དགོས་པས། རང་ཉིད་
ལ་ཕྱོགས་དང་གཏན་ཚིགས་དང་དཔེའི་སྐྱོན་དང་བྲལ་བ་དག་མེད་པར་བྱ་དགོས་སོ། །ཡང་གང་
གི་ཕྱིར་དོན་གང་ཞིག་གང་གི་དམ་བཅས་པ་དེས་ནི་རང་ཉིད་ཀྱིས་ངེས་པ་བཞིན་དུ་གཞན་དག་ལ་
ངེས་པ་བསྐྱེད་པར་འདོད་པས། དོན་འདིའི་འཐད་པ་གང་གི་སྒོ་ནས་ཁོང་དུ་ཆུད་པའི་འཐད་པ་དེ་
ཉིད་གཞན་ལ་བསྟན་པར་བྱ་དགོས་སོ། །དེའི་ཕྱིར་རང་གི་ཁས་བླངས་པའི་དམ་བཅས་པའི་དོན་
གྱི་སྒྲུབ་པར་བྱེད་པ་ནི་ཕ་རོལ་པོ་ཁོ་ནས་ཉེ་བར་དགོས་པར་བྱ་བ་གང་ཡིན་པ་དེ་ནི་རེ་ཞིག་ལུགས་
ཡིན་ན། འདི་ནི་གཞན་ལ་གཏན་ཚིགས་ཀྱང་མ་ཡིན་ནོ། །གཏན་ཚིགས་དང་དཔེ་མེད་པའི་རང་
གི་དམ་བཅའ་བའི་དོན་གྱི་སྒྲུབ་བྱེད་པ་ནི་ཁས་འཆེས་པའི་རྗེས་སུ་འབྲངས་པ་འབའ་ཞིག་ཉེ་བར་
བཀོད་པ་ཡིན་ཏེ། དེའི་ཕྱིར་འཐད་པ་དང་བྲལ་བའི་ཕྱོགས་ཁས་བླངས་པས་འདི་ནི་བདག་ཉིད་ཁོ་
ན་ལ་སླུ་བར་བྱེད་པས་གཞན་ལ་ངེས་པ་བསྐྱེད་པར་མི་ནུས་སོ། །ཞེས་བྱ་བར་གང་རང་གི་དམ་
བཅའ་བའི་དོན་གྱི་སྒྲུབ་པར་བྱེད་པ་ལ་ནུས་པ་མེད་པ་འདི་ཉིད་འདིའི་སུན་འབྱིན་པ་ཆེས་གསལ་པོ་
ཡིན་ཏེ། འདིར་རྗེས་སུ་དཔག་པའི་གནོད་པ་བརྗོད་པ་ལ་དགོས་པ་གོ་ཅི་ཞིག་ཡོད། ཅི་སྟེ་ཡང་
རང་གི་རྗེས་སུ་དཔག་པས་འགལ་བ་གདོན་མི་ཟ་བར་བརྗོད་པར་བྱ་བ་ཡིན་ནོ་ཞེ་ན། དེ་ཡང་སློབ་

152
དཔོན་སངས་རྒྱས་སྐྱངས་ཀྱིས་བརྗོད་པ་ཡིན་ནོ། །ཇི་ལྟར་ཞེ་ན། གང་གི་ཕྱིར་དེ་ནི་འདི་སྐད་དུ་
བཤད་པ་ཡིན་ཏེ། དངོས་པོ་རྣམས་བདག་ལས་སྐྱེ་བ་མེད་དེ། དེ་དག་གི་སྐྱེ་བ་དོན་མེད་པ་ཉིད་དུ་
འགྱུར་བའི་ཕྱིར་དང་ཞེས་བཤད་པའི་ཕྱིར་རོ། །དེ་ལ་དེ་དག་ཅེས་བྱ་བ་འདིས་ནི་རང་གི་བདག་
ཉིད་དུ་ཡོད་པ་འཛིན་པ་ཡིན་ནོ། །ཅིའི་ཕྱིར་ཞེ་ན། འདི་ལྟར་བདག་ཉིད་དུ་ཡོད་པ་དག་ལ་ནི་ཡང་
སྐྱེ་བ་ལ་དགོས་པ་མེད་དོ་ཞེས་བྱ་བ་འདི་ནི་མདོར་བཞག་པའི་ངག་དེའི་འབྲེལ་བའི་ངག་ཡིན་ལ། ངག་
འདིས་ནི་ཆོས་མཐུན་པའི་དཔེ་གཞན་ལ་རབ་ཏུ་གྲགས་པ་སྒྲུབ་པར་བྱ་བ་དང་སྒྲུབ་པར་བྱེད་པ་ཆོས་
དང་ལྡན་པ་ཉེ་བར་བཟུང་བ་ཡིན་ནོ། དེ་ལ་རང་གི་བདག་ཉིད་དུ་ཡོད་པ་ཞེས་བྱ་བ་འདིས་ནི་གཏན་
ཚིགས་འཛིན་པ་ཡིན་ནོ། །སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང་ཞེས་བྱ་བ་འདིས་ནི་བསྒྲུབ་
པར་བྱ་བའི་ཆོས་འཛིན་པ་ཡིན་ནོ། ཞེས་དབུ་མ་པ་ཡིན་ན་རང་རྒྱུད་ཀྱི་རྟགས་ཡང་དག་ཁས་ལེན་
མི་རིགས་པ་དང་། གཞན་གྲངས་ཅན་ལ་ཡོད་པ་དང་སླར་ཡང་སྐྱེ་བ་འགལ་བརྗོད་ཀྱི་ཐལ་བས་
བཟློག་ནུས་པ་དང་། རང་རྒྱུད་ཀྱི་གཏན་ཚིགས་མི་འགོད་ཀྱང་སྤྱིར་སྔ་རྒོལ་རང་ལ་ལྟོས་པའི་དཔེ་
རྟགས་ཅན་གྱི་སྦྱོར་བར་ཡང་དག་བཀོད་པས། དཔེ་རྟགས་མ་བརྗོད་པའི་སྐྱོན་མེད་ཅེས་ལན་མཛད་
པས༑ ༑རང་རྒྱུད་ཀྱི་རྟགས་ཡང་དག་དང་། རྟགས་ཡང་དག་གཉིས་རུང་མི་རུང་གི་ཞལ་གསལ་
མངོན་སུམ་དུ་གྲུབ་བཞིན་ཐལ་རང་གཉིས་ཀས་གཉིས་ཅར་ཁས་ལེན་ནོ། །ཞེས་རང་ཉིད་མངོན་
སུམ་དུ་སྨྱོན་པའི་རྒོལ་བའི་གྲངས་སུ་ཚུད་པ་མ་བྱེད་ཅིག །དེ་ལྟར་མ་ཡིན་ན་འདི་སྐད་དུ། དབུ་
མ་པ་ཆོས་ཅན། རང་རྒྱུད་ཀྱི་རྟགས་ཡང་དག་ཁས་ལེན་མི་རིགས་ཏེ། ཡོད་མེད་ལ་སོགས་པའི་
མཐའ་བཞི་ལས་མ་བླངས་པའི་ཕྱིར། ཞེས་པའི་སྦྱོར་བ་འདི་རྟགས་ཡང་དག་ཁས་ལེན་མི་རིགས་
པའི་སྒྲུབ་བྱེད་དུ་འགྱུར་ན་སྐྱོན་གསུམ་འགྱུར་ཏེ། མཐའ་བཞི་དང་མ་བྲལ་བའི་མཐའ་བྲལ་དབུ་
མ་ཡོད་པ་དང་། རྩོམ་པ་པོ་རང་ཚིག་དང་འགལ་བ་དང་། དབུ་མ་པ་ཡིན་ན་ཁས་ལེན་ཞིག་པས་
ཁྱབ་པ་དང་གསུམ་མོ། །སྐྱོན་མེད་དེ། རང་རྒྱུད་ཀྱི་སྦྱོར་བར་མི་རུང་བ་ནི་རྣམ་གྲངས་མིན་པའི་
མཉམ་གཞག་ཁས་ལེན་ཀུན་བྲལ་རྩལ་ཏུ་བཏོན་ནས་འཆད་པའི་དབང་དུ་བྱས་ལ། རང་རྒྱུད་ཀྱི་

153
སྦྱོར་བར་བཀོད་པ་ནི། རྗེས་ཐོབ་དེ་ལས་ལྡོག་པའི་དབང་དུ་བྱས་ཤེ་ན། ཕྱོགས་སྔ་སྨྲ་བ་པོའི་ལེགས་
ལྡན་གྱིས་མཉམ་གཞག་སྣང་ངོར་དགག་སྒྲུབ་ཁས་བླངས་པར་གྱུར་ལ། དེ་ལྟར་ན་དབུ་མ་པའི་དྲི་
ཙམ་ཡང་མི་བྲོ་བའི་ལེགས་ལྡན་འབྱེད་དེ་ནི་སྔོན་མེད་པའི་རི་བོང་རྭ་ཡི་མཆེད་ཟླར་འགྱུར་རོ། །འོན་
ཏེ་རྗེས་ཐོབ་དང་མཐུན་པའི་ཁས་ལེན་དང་སྦྱོར་ན་དེ་བས་ཀྱང་མི་འཐད་དེ། རྗེས་ཐོབ་ཏུ་ཐོལ་འགྱུར་
བས་ཀྱང་དེ་ལྟར་བཞེད་པ་ཁྱེད་ཀྱིས་ཁས་བླངས་པ་འགལ། ད་ནི་ཁྱོད་ཀྱིས་དོན་དམ་གཉིས་མེད་
ཟུང་འཇུག་སྟོང་པ་ཆེན་པོ་ཞེས་སྨྲ་བ་འདི་ལ་དཔྱད་ན་གང་ཟག་དང་སྟོང་པ་དབྱེར་མེད་ཀྱི་གཉིས་
མེད་ཟུང་འཇུག་ཏུ་སྨྲས་པའི་དེ་བཞིན་ཉིད་དེའི་ཆོས་ཅན་དུ་གང་ཟག་དང་དེའི་བདེན་སྟོང་གཉིས་ཀ་
འཇོག་གམ་མི་འཇོག །འཇོག་ན་དེ་ཆོས་ཅན། འདུས་བྱས་སྟོང་པ་ཉིད་དང་འདུས་མ་བྱས་སྟོང་
པ་ཉིད་གཉིས་ཀ་ཡིན་པར་ཐལ། རང་གི་ཆོས་ཅན་འདུས་བྱས་དང་འདུས་མ་བྱས་གཉིས་ཀའི་ཆོས་
ཉིད་ཡིན་པའི་ཕྱིན། འཁོར་གསུམ། མ་ཁྱབ་ན། འདུས་བྱས་སྟོང་པ་ཉིད་དང་འདུས་མ་བྱས་
སྟོང་པ་ཉིད་ཀྱི་འཇོག་འཚམ་སྨོས་ཤིག དེ་བཞིན་དུ་བདག་མེད་ཕྲ་མོ་གཉིས་དང་། ནང་སྟོང་པ་
ཉིད་དང་། ཕྱི་སྟོང་པ་ཉིད་ཀྱང་མི་འགལ་བར་འགྱུར། ཡང་དེ་ཆོས་ཅན། གང་ཟག་ཁོ་ནའི་
ཆོས་ཉིད་ཡིན་ན། དེ་གང་ཟག་གི་བདག་མེད་ཕྲ་མོ་དང་། གང་ཟག་བདེན་སྟོང་གང་ཟག་གིས་
བདག་མེད་རགས་པ་ཡིན་པར་ཐལ། དེ་གཉིས་ལ་ཕྲ་རགས་ཀྱི་ཁྱད་པར་འཐད་པའི་ཕྱིར། འདོད་
ན༑ ༑ཉན་རང་རྣམས་ཀྱིས་བདག་མེད་མ་ལུས་པ་མ་རྟོགས་པར་ཐལ་ལོ། །ཡང་གང་ཟག་ཆོས་
ཅན་དུ་བྱས་པའི་གཉིས་མེད་ཟུང་འཇུག་གི་ཆོས་ཉིད་ཆོས་ཅན། ཁྱོད་དང་འགལ་བ་ཞུགས་པའི་
ལོག་རྟོག་གི་བདག་འཛིན་དུ་ཐལ། ཁྱོད་གང་ཟག་གི་བདག་མེད་ཡིན་པའི་ཕྱིར། མ་གྲུབ་ན། བདག་
མེད་གཉིས་ཀྱི་འཇོག་ཚུལ་ལ་སོམས་ཤིག །ཡང་གང་ཟག་གི་སྟེང་གི་བདེན་གཉིས་སོ་སོར་ཞེན་
པའི་བློ་ཆོས་ཅན། རང་བཞིན་གྱིས་གྲུབ་པར་འཛིན་པའི་བློ་ཡིན་པར་ཐལ། གང་ཟག་གི་བདག་
འཛིན་ཡིན་པའི་ཕྱིར། འཁོར་གསུམ། མ་ཁྱབ་ན་བཞི་བརྒྱ་པའི་རྩ་འགྲེལ་དང་འགལ་ཏེ། དེ་
ཉིད་ལས། དེ་ལ་བདག་ཅེས་བྱ་བ་ནི་གང་ཞིག་དངོས་པོ་རྣམས་ཀྱི་གཞན་ལ་རིགས་མ་ལས་ཀྱི་ངོ་

， 154
བོའི་ཉིད་དེ། དེ་མེད་པས་ན་བདག་མེད་པའོ། །དེ་ནི་ཆོས་དང་གང་ཟག་གི་དབྱེ་བས་གཉིས་སུ་
གཏོགས་ཏེ། ཆོས་ཀྱི་བདག་མེད་པ་དང་གང་ཟག་གི་བདག་མེད་པའོ། ཞེས་གསུང་པའི་ཕྱིར། དེས་
ན་ཆོས་ཉིད་ཐམས་ཅད་བདག་མེད་གཉིས་སུ་འདུས་པ་སྨྲ་ན། ཉན་རང་གི་དགྲ་བཅོམ་པས་མ་རྟོགས་
པའི་གང་ཟག་གི་བདག་མེད་དང་དེས་མ་སྤངས་པའི་གང་ཟག་གི་བདག་འཛིན་ཡོད་པར་ཐལ། གང་
ཟག་གི་སྟེང་གི་བདེན་གཉིས་སོ་སོར་ཞེན་པའི་བློ་དེས་མ་སྤངས་ཤིང་དེའི་སྟེང་གི་སྣང་སྟོང་ཟུང་འཇུག་
དེས་མ་རྟོགས་པའི་ཕྱིར་རོ། །འཁོར་གསུམ། ཡང་དེ་འདྲའི་སྣང་སྟོང་ཟུང་འཇུག་ཆོས་ཅན།
དགག་སྒྲུབ་གང་རུང་ཡིན་པར་ཐལ། དེ་སྒྲུབ་བྱེད་ཀྱི་རྟགས་ཡང་དག་འབྲས་རང་མ་དམིགས་པའི་
རྟགས་ཡང་དག་གང་རུང་ཡིན་པའི་ཕྱིར། ཁྱབ་སྟེ་རང་འགྲེལ་ལས། གཉིས་ནི་དངོས་པོ་སྒྲུབ་པ་
ཡིན༑ ༑གཅིག་ནི་དགུག་པའི་གཏན་ཚིགས་སོ། ཞེས་གསུངས་པའི་ཕྱིར། འདོད་ན་དེ་མེད་དགག་
དང་མ་ཡིན་དགག་གང་ཡིན། དང་པོ་ལྟར་ན། དེ་ཆོས་ཅན། མཉམ་གཞག་རྣམ་པར་མི་རྟོགས་
པའི་སྤྱོད་ཡུལ་མ་ཡིན་པར་ཐལ། མེད་དགག་ཡིན་པའི་ཕྱིར། རྟགས་ཁས་ལེན་གྱི་སྟེང་དུ་དངོས།
མ་ཁྱབ་ན་འགལ། གཉིས་པ་ལྟར་ན། དེ་ཆོས་ཅན། མ་ཡིན་དགག་ཏུ་མི་འཐད་པར་ཐལ། རྟགས་
སྔ་མ་ལྟར་རོ། ། མ་ཁྱབ་ན་ཚིག་གསལ་དང་འགལ་ཏེ། དེ་ཉིད་དུ་དྲངས་པའི་ཏིང་འཛིན་རྒྱལ་པོ་
ལས༑ ༑འཇིག་རྟེན་དག་ན་ཇི་སྙེད་སྒྲ་ཡོད་པ། །ཐམས་ཅད་དངོས་མེད་ཅི་ཡང་མེད། །ཅེས་བྱ་
བ་ལ་སོགས་པ་འབྱུང་བས་ན་མེད་པ་དགག་པ་བརྗོད་པར་འདོད་པའི་ཕྱིར། དངོས་པོ་མེད་པའི་
དོན་ནི་རང་བཞིན་མེད་པའི་དོན་ནོ། །ཞེས་གསུངས་པའི་ཕྱིར། དེ་བཞིན་དུ་དོན་དམ་པ་ཞེས་པ་
ཡང་ཐལ་རང་གི་གཞུང་དུ་བཤད་ཚུལ་མི་འདྲ་བ་འདི་ལྟར་སྟེ། ཡང་ན་རྣམ་པར་མི་རྟོག་པའི་ཡེ་
ཤེས་དམ་པའི་དོན་ཡིན་པས་ན་དོན་དམ་པའོ། ཞེས་ཡུལ་ཅན་ལ་དོན་དམ་དུ་གསུངས་པ་དང་། ཡང་
དེས་ན་འདི་སྐད་དུ་དོན་དམ་པ་སྐྱེ་བ་མེད་དོ་ཞེས་བྱ་བ་ནི་ཡང་དག་པ་ཤེས་པའི་སྐྱེ་བ་མ་གྲུབ་པར་
ཞེས་བཤད་པར་འགྱུར་ཞེས་དགག་བྱ་ལ་དོན་དམ་དུ་གསུངས་པ་དང་། ཡང་ཚིག་གསལ་ལས།.
དོན་ཡང་འདི་ཡིན་ལ་དམ་པ་ཡང་འདི་ཡིན་པས་ན་དོན་དམ་པའོ། །དེ་ཉིད་བདེན་པ་ཡིན་པས་ན་

155
དོན་དམ་པའི་བདེན་པའོ། །ཞེས་ཡུལ་ཁོ་ན་ལ་དོན་དམ་དུ་མཛད་པ་གསུམ་ལས། ཟླ་བའི་ཞབས་
ཀྱི་ལུགས་ནི་དོན་དམ་བདེན་པའི་དོན་དམ་ཡུལ་ཁོ་ན་ལ་མཛད་ཀྱིས་ཡུལ་ཅན་ཡེ་ཤེས་ལ་འཇོག་ཚུལ་
ཟུར་ཙམ་ཡང་མི་འབྱུང་བས་སློབ་དཔོན་གཞན་གྱི་ལུགས་ལ་གང་འབྱུང་ཐམས་ཅད་ལུགས་འདི་
དང་སྦྱར་བ་ནི་ནོར་བ་ཆེན་པོ་ཡིན་ནོ། །དེ་བཞིན་དུ་མཐུན་པའི་དོན་དམ་དང་རྣམ་གྲངས་མིན་པའི་
དོན་དམ་གཉིས་རང་རྒྱུད་པའི་གཞུང་ནས་འབྱུང་ཡང་དེ་དག་གི་གཞུང་ལས་དོན་དམ་བདེན་པ་ལ་
གཉིས་སུ་དབྱེ་བ་མི་གསལ་བའི་གཞུང་དེ་དག་ལས་དོན་དམ་དུ་གསུངས་ན་དོན་དམ་བདེན་པ་གསུངས་
པས་ཁྱབ་ཅེས་མ་སྨྲ་ཤིག གཞན་ཡང་བདེན་གཉིས་ཟུང་འཇུག་གཟིགས་པའི་ངོར་བདེན་གཉིས་
མ་བཀག་པར་ཐལ། བདེན་གཉིས་ཟུང་འཇུག་ཡིན་པའི་ཕྱིར། འཁོར་གསུམ། མ་ཁྱབ་ན། བདེན་
གྲུབ་དང་བདེན་མེད་ཟུང་འཇུག་ཏུ་སྨྲ་ན་ཅི་འགོག འདིས་ཆོས་ཐམས་ཅད་ཟུང་འཇུག་ཏུ་འགྱུར་
ཉེན་འདུག་གོ །ཡང་རྣམ་མཁྱེན་ཆོས་ཅན། ཀུན་རྫོབ་བདེན་པ་ཡིན་པར་ཐལ། རང་ངོ་སྤྱོད་
ཡུལ་ཅན་གྱི་བློ་ཡིན་པའི་ཕྱིར། འཁོར་གསུམ། འདོད་ན། དེ་ཆོས་ཅན། དོན་དམ་བདེན་པ་མི་
འཇོག་པར་ཐལ། ཀུན་རྫོབ་བདེན་པ་ཡིན་པའི་ཕྱིར། འཁོར་གསུམ། ཡང་བུམ་པ་བདེན་སྟོང་
ཆོས་ཅན། དོན་དམ་བདེན་པ་ཡིན་པར་ཐལ། བདེན་གཉིས་ཟུང་དུ་འཇུག་རྒྱུའི་དོན་དམ་བདེན་
པ་ཡིན་པའི་ཕྱིར། འདོད་ན། མ་ཡིན་པར་ཐལ། དོན་དམ་བདེན་པ་བཏགས་པ་ཡིན་པའི་ཕྱིར།
དཔེར་ན། བྲམ་ཟེའི་ཁྱེའུ་ལ་སེངྒེ་བཏགས་པ་བཞིན་ནོ། །དེ་ཡང་ཀུན་འདུས་ལས། རང་དབང་
མེད་ཕྱིར་དེ་ལྡན་མེད། །བཏགས་པའི་ཕྱིར་དང་མི་སྲིད་ཕྱིར། ཞེས་སོ། །དེས་ན་དོན་དམ་བདེན་
པ་ཡིན་ན་རང་བཞིན་གྱིས་གྲུབ་པ་བཀག་ཙམ་ཡིན་དགོས་ཏེ། སྟོང་ཉིད་བདུན་ཅུ་པ་ལས། དངོས་
པོ་ཐམས་ཅད་རང་བཞིན་གྱིས། སྟོང་པ་ཡིན་པས་དངོས་རྣམས་ཀྱི། །རྟེན་འབྱུང་འདི་ནི་དེ་བཞིན་
གཤེགས༑ ༑མཚུངས་པ་མེད་པས་ཉེ་བར་བསྟན། །དམ་པའི་དོན་ནི་དེར་ཟད་དོ། །ཞེས་དང༌།
དེའི་རང་འགྲེལ་ལས། དོན་དམ་པ་ནི་རྟེན་ཅིང་འབྲེལ་བར་འབྱུང་བའི་དངོས་པོ་ཐམས་ཅད་རང་
བཞིན་གྱིས་སྟོང་ངོ་ཞེས་བྱ་བ་དེར་ཟད་དོ། །དེ་བཞིན་དུ་འཇུག་པ་ལས་ཀྱང༌། དངོས་པོ་ཀུན་གྱི་

156
སྟོང་པ་ཉིད། །གཞན་གྱི་དངོས་པོར་རབ་ཏུ་བསྒྲགས། །ཡང་དག་མཐའ་དང་དེ་བཞིན་ཉིད། །དེ་
གཞན་དངོས་པོའི་སྟོང་ཉིད་དོ། །ཤེས་རབ་ཕ་རོལ་ཕྱིན་ཚུལ་ལས། །དེ་དག་དེ་སྐད་རབ་ཏུ་བསྒྲགས།
ཞེས་དོན་དམ་བདེན་པ་རང་བཞིན་གྱིས་གྲུབ་པ་བཀག་ཙམ་དང་། དེ་ཉིད་དོན་དམ་པའི་རྣམ་གྲངས་
ཀུན་གྱི་ཤེར་ཕྱིན་ལས་བཤད་ཅིང་གསུངས་སོ། །དེས་ན་རིམ་ལྔའི་ལུང་དོན་ཡང་ཕྱིན་ཅི་ལོག་ཏུ་
བཀྲལ་ཏེ། ལུང་འདིས་ནི་སྒྱུ་ལུས་དང་འོད་གསལ་གྱི་རིམ་པ་ལ་བདེན་གཉིས་སུ་མཛད་དེ། སྒྲོན་
གསལ་ལས། ཀུན་རྫོབ་བདེན་པ་བརྗོད་པ་ནི། །ཡིད་འོང་རིམ་པ་གསུམ་པ་ཡིན། །ཀུན་རྫོབ་
བདེན་པ་དག་པ་ནི། །རིམ་པ་བཞི་པ་བརྗོད་པ་ཡིན། །བདེན་གཉིས་སྦྱོར་བ་གང་ཡིན་པ། །ཟུང་
འཇུག་ཅེས་བྱ་ལྔ་པ་ཡིན། །ཞེས་པ་ལྟར་རོ། །དེས་ན་ལོག་རྟོག་སྔར་བསད་ལོག་བཤད་ཀྱི་སྨན་
གྱིས་གསོན་དུ་མི་ལོག་གོ །གཞན་ཡང་ཁྱོད་ཀྱིས་འདི་སྐད་དུ། དེ་ལྟར་བདེན་གཉིས་སོ་སོར་ཞེན་
པས་ན་དེ་ཐལ་འགྱུར་བས་དགག་བྱ་ཐུན་མོང་མིན་པ་ཡིན་ཏེ། གལ་ཏེ་རང་རྒྱུད་པ་དག་བདེན་གཉིས་
སོ་སོར་ཞེན་པ་དགག་བྱ་དང་བྲལ་བར་འགྱུར་ན། ཐལ་འགྱུར་བ་སོགས་ལའང་ལྟ་བ་དེ་ལས་ཁྱད་
ཅུང་ཟད་ཀྱང་འདོན་རྒྱུ་མེད་པར་ཤེས་པར་བྱ་སྟེ། མཐའ་བཞིའི་སྤྲོས་བྲལ་ཁས་ལེན་ཐམས་ཅད་
དང་བྲལ་བ་ལས་ལྷག་པའི་སྤྲོས་པ་གཅོང་རྒྱུ་ཞིག་ཡོད་པར་རིགས་པས་ནམ་ཡང་འགྲུབ་དཀའོ། །ཞེས་
འབྱུང་བའི་ཕྱིར། དབུ་མ་པ་གཉིས་ཀྱི་ལྟ་བ་ལ་ཁྱད་པར་མེད་ན་དགག་བྱ་ལ་ཁྱད་པར་ཡོད་པ་འགལ།
དགག་བྱ་ལ་ཁྱད་པ་མེད་ན་བདེན་གཉིས་སོ་སོར་ཞེན་པ་ཐལ་འགྱུར་བའི་ཐུན་མོང་མ་ཡིན་པའི་དགག་
བྱ་ཡིན་པ་འགལ། བདེན་གཉིས་སོ་སོར་ཞེན་པ་རྣམ་གྲངས་མིན་པའི་དོན་དམ་གྱི་དབང་དུ་བྱེད་
ན་རང་རྒྱུད་པས་དེ་ལྟར་མི་འདོད་པ་དང་འགལ། མཐུན་པའི་དོན་དམ་གྱི་དབང་དུ་བྱས་ན་ཐལ་
འགྱུར་བས་དེ་ལྟར་འདོད་པ་དང་འགལ། གཞན་ཡང་ཁྱོད་ནི་ཐལ་འགྱུར་བ་དང་རང་རྒྱུད་པ་གཉིས་
ཀར་འགྱུར་ཏེ། ཀ་དག་རྫོགས་ཆེན་གྱི་ལྟ་བ་འཆད་པའི་ཚེ་རྣམ་གྲངས་མིན་པའི་དོན་དམ་རྩལ་དུ་
བཏོན་ནས་འཆད། རྒྱན་གྱི་གཞུང་འགྲེལ་འཆད་པའི་ཚེ་རྣམ་གྲངས་པའི་དོན་དམ་རྩལ་དུ་བཏོན་
ནས་འཆད་པའི་ཕྱིར་རོ། །མ་ཁྱབ་ན། དེས་ན་རྣམ་གྲངས་པའི་དོན་དམ་ཁས་ལེན་དང་བཅས་

157
པ་དེ་རྩལ་དུ་བཏོན་ནས་འཆད་པ་རང་རྒྱུད་པའི་མཚན་ཉིད་ཡིན་ལ། རྣམ་གྲངས་མ་ཡིན་པའི་དོན་
། །ཞེས་
དམ་ཁས་ལེན་ཀུན་བྲལ་རྩལ་དུ་བཏོན་ནས་འཆད་པ་ཐལ་འགྱུར་བ་ཡིན་པ་ཤེས་པར་བྱའོ
། །དེ་ལྟར་ན་
ཉིད་ཀྱིས་བཞག་པའི་མཚན་ཉིད་སོ་སོ་དབུ་མ་པ་ཆེན་པོ་ཁྱེད་ལ་རྫོགས་པའི་ཕྱིར་རོ
། བདེན་གཉིས་
ཁྱེད་ཀྱི་ལྟ་བ་དེ་དམན་ནས་མཆོག་ཏུ་ཁྱད་འདོན་རྒྱུར་ཡོད་མེད་གཉིས་ཅར་འགྱུར་ཏེ
སོ་སོར་ཞེན་པ་བྲལ་མ་འབྲལ་གཉིས་ཀར་འགྱུར་བའི་ཕྱིར་རོ། །དེས་ན་ཁྱེད་ཀྱི་ཐལ་རང་གི་ཁྱད་
། འཆད་
པར་ཕྱེ་ཚུལ་འདི་གཞུང་མ་འཆད་པའི་གོང་དུ་ཐལ་རང་གང་ཡང་མིན་པའི་དབུ་མ་པ་ཞིག་དང་
ནས་གཉིས་ཀའི་གཞི་མཐུན་སྲིད་པ་དེ་ནི་ཉིད་ཀྱི་ཐུགས་སྐྱེད་ཁོ་ནའི་བསྒྲུབ་པ་ངེས་སོ། ༈ སྤྲིན་
བྲལ་ཉི་མས་མཚར་སྡུག་བསྐྱེད་པའི་གནམ་སྔོན་མཛེས་མི་མཐུན་གྲོགས་སུ། དབྱར་སྐྱེས་ཆུ་འཛིན་
མྱུ་གུ་གསར་པས་དགེ་ལེགས་བྱས་པའི་ངོ་མཚར་དུ། །བསྔགས་པའི་དབྱངས་ཀྱི་མགྲིན་གླུ་ལེན་
པའི་སྐལ་བཟང་ངང་མོ་སྟོང་འཁོར་བའི། །དུས་གསུམ་འཕགས་པའི་འབྲས་བུ་རིན་ཆེན་འབྱུང་
གནས་བདེ་བླག་འཇུག་པའི་སྒོ། ། མེ་ཏོག་རྒྱས་ཞིང་གཞོན་ནུ་ཟུར་ཕུད་ཅན། །གངས་རིའི་ཁྲོད་
དུ་བློ་བཟང་མཚན་འཆང་པའི། །ཁྱེད་ཀྱི་ལུགས་བཟང་རྡོ་རྗེའི་རི་བོ་ལ། །རྨོངས་པས་ལྟར་སྣང་
རོ་ཉེའི་ཏོག་རྩེ་བསྣུན། །གང་སྐུ་ཉིན་བྱེད་ནུབ་རིའི་ཕྲག་བཞུད་ཀྱང༌། །ད་དུང་མཐའ་འབྲལ་ཀུན་
གསལ་སྨིན་འཁྱོག་མའི། །གདོང་མཛེས་མཁུར་ཚོས་གསུང་གི་འོད་དམར་གྱིས། །ཕྱོགས་ཀུན་
གསལ་བའི་ལི་ཁྲིའི་མཛད་པ་སྤྲོ། །མི་མཐུན་རྒོལ་ངན་གནག་པའི་སྤྲིན་རུམ་ནས། །གྱ་གྱུ་ལོག་
པར་སྨྲ་བའི་གློག་གི་ལྕེ། །རིང་ཞིག་ལོན་ནས་གཡོ་བ་བཅད་དོ་ཞེས། །འཇམ་དབྱངས་ཕྱག་གིས་
རལ་གྲི་གདེངས་པར་ངེས། །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། ༈ ད་ནི་རྣམ་
གྲངས་མ་ཡིན་པ་གཉིས་སུ་ཕྱེ་ནས་གཞན་ལུགས་དགག་ཁུལ་བགྱིས་པར་འདི་འགོག་པ་ལ་གཉིས
ཕྱོགས་སྔ་མ་དང་། དེ་དགག་པའོ། །དང་པོ་ནི། འདི་སྐད་དོ། །དེ་ལ་གཞི་གང་གི་སྟེང་དུ་དེ་དག་
གི་སྟོང་ཉིད་ལ་བདེན་གྲུབ་འགོག་པའི་རིགས་པ་དེས། དེ་རང་བཞིན་མེད་ཅེས་འཛིན་པའི་ཞེན་ཡུལ་
ཀྱང་མ་གྲུབ་པར་ངེས་ནུས་ལ་རང་བཞིན་མེད་པ་ལའང་བདེན་གྲུབ་མེད་ཀྱང་དེར་འཛིན་པ་ཞིག་པར་

158
མི་བྱ་ན། བུམ་སོགས་དངོས་པོ་ཀུན་ཀྱང་དེ་དང་འདྲ་ལ། དེ་ལྟར་ན་དོན་དམ་དཔྱོད་པའི་རིགས་
པས་བདེན་གྲུབ་ཅེས་པ་དེ་ཁོ་ན་འགོག་གི་ཆོས་ཅན་གཅིག་ཀྱང་མི་ཁེགས་ལ། དེའི་ཡུལ་ཅན་གྱི་
འཛིན་པ་མཐའ་དག་ཀྱང་མི་བཟློག་ན་གཟུང་འཛིན་གྱི་སྤྲོས་པ་མཐའ་དག་སྟོང་ཉིད་ཀྱིས་མི་ཁེགས་
ལ༑ ༑ཞེས་དང་། ཡང་མདོར་ན་ཡོད་པ་དང༌། མེད་པ་དང་། གཉིས་ཡིན་དང་། གཉིས་མིན་གྱི་
མཐའ་བཞི་ཀ་ལ་བདེན་གྲུབ་སོགས་ཀྱི་ཁྱད་པར་གང་ཡང་མ་སྦྱར་བར་དེ་དག་དམིགས་གཏད་ཞིག་
པའི་སྤྲོས་བྲལ་ཆེན་པོ་སོ་སོར་རང་གི་རིག་པར་བྱ་བའི་དོན་ཟབ་མོ་བདེ་བླག་ཏུ་ངོས་ཟིན་པའི་དགོས་
པ་ཡོད་དོ། །ཚུལ་དེ་དག་ནི་ཞི་བ་ལྷས། སྟོང་ཉིད་བག་ཆགས་གོམས་པས་ནི། །དངོས་པོའི་བག་
ཆགས་སྤོང་འགྱུར་ཞིང་། ། ཅི་ཡང་མེད་ཅེས་གོམས་པས་ནི། དེ་ཡང་ཕྱི་ནས་སྤོང་བར་འགྱུར།
གང་ཚེ་གང་ཞིག་མེད་དོ་ཞེས། །བརྟག་བྱའི་དངོས་པོ་མི་དམིགས་པ། །དེ་ཚེ་དངོས་མེད་རྟེན་བྲེལ་
བ༑ ༑ བློ་ཡི་མདུན་ན་ཇི་ལྟར་གནས། །གང་ཚེ་དངོས་དང་དངོས་མེད་དག །བློ་ཡི་མདུན་མི་
གནས་པ། །དེ་ཚེ་རྣམ་པ་གཞན་མེད་པས། །དམིགས་པ་མེད་པ་རབ་ཏུ་ཞི། །ཞེས་གསུངས་པ་
བཞིན་དུ་ཤེས་པར་བྱའོ། །འོ་ན་མཐའ་བཞི་ལས་གཞན་པའི་བསམ་བྱ་ཞིག་མི་སྲིད་པས་མཐའ་
བཞི་ཆར་བཀག་ན་ཅིའང་ཡིད་ལ་མི་བྱེད་པ་ཧྭ་ཤང་གི་ལུགས་དང་ཁྱད་ཅི་ཡོད་སྙམ་ན། ཧྭ་ཤང་
ལ་སོགས་པ་ནི་དངོས་ཞེན་ཐམས་ཅད་ཁེགས་ནསོདམིགས་གཏད་ཀྱི་མཚན་མ་ཅི་ཡང་མ་མཐོང་
ནས་ཡིད་ལ་མི་བྱེད་པ་མིན་གྱིས་སེམས་ལ་འགྱུ་འཕྲོ་ཐམས་ཅད་བཀག་པ་ཙམ་ལ་མཐའ་ཐམས་
ཅད་སེལ་བ་ལྟ་ཅི། ཞེས་སྨྲ་བ་བྱེད་དོ། །གཉིས་པ་ནི། རྣམ་གྲངས་དང་རྣམ་གྲངས་མ་ཡིན་པའི་
དོན་དམ་གཉིས་ཀ་བྱས་ནས་ཁས་ལེན་ཡོད་མེད་སྦྱར་བ་མི་འཐད། མཉམ་གཞག་རྣམ་པར་མི་རྟོག་
པའི་ཡེ་ཤེས་ཀྱིས་རང་བཞིན་གྱི་སྟོང་པ་ཞིག་པ་མི་འཐད། དོན་དམ་དཔྱོད་པའི་རིགས་པས་ཆོས་
ཅན་ཐམས་ཅད་ཁེགས་པ་མི་འཐད། ཡོད་མེད་སོགས་དགག་བྱའི་ཁྱད་པར་ལ་སྦྱར་བ་མཐའ་བཞི་
བྱེད་པ་མི་འཐད་པ་བཞི་ལས། དང་པོ་ནི། ཁྱོད་ཀྱི་ཐལ་འགྱུར་བས་ཁས་ལེན་ཀུན་བྲལ་གྱི་སྟོང་
པ་ཆེན་པོའི་དབང་དུ་བྱས་ནས་ཅི་ཡང་ཁས་མ་ལེན་ནོ་ཞེས་པ་འདི་མཉམ་གཞག་གི་མ་གཟིགས་པ་

159
བཞིན་ཡུལ་དེ་ལྟར་གནས་པ་སྨྲ་བའམ། འོན་ཏེ་སྔར་ཡུལ་དེ་ལྟར་མི་གནས་པ་ལ་དེའི་ཚེ་དེ་ལྟར་
གནས་པ་སྨྲ། དང་པོ་ནི། མཉམ་གཞག་གི་ཆོས་ཐམས་ཅད་བརྟེན་ནས་སྐྱེས་པ་མ་གཟིགས་པས།
བརྟེན་ནས་སྐྱེས་པ་དེས་ཁེགས་པ་སྨྲ་བ་མི་འཐད་དེ། ཕ་རོལ་པོས་རང་བཞིན་གྱི་མ་སྐྱེས་ན་སྐྱེ་བ་
བཀག་པས་སྐུར་འདེབས་སུ་འགྱུར་བ་དབུ་མ་པ་ལ་རྩོད་པའི་ཚེ་བརྟེན་ནས་སྐྱེ་བ་ཁས་བླངས་པས་
སྐུར་འདེབས་སུ་མི་འགྱུར་བའི་ལན་མཛད་ཀྱི། མཉམ་གཞག་གི་དབང་དུ་མཛད་ནས་སྐྱེ་བ་ཁས་
མི་ལེན་པའི་ལན་མ་མཛད་དེ། རིགས་པ་དྲུག་ཅུ་པའི་འགྲེལ་པ་ལས། བརྟེན་ནས་འབྱུང་བ་གང་
ཡིན་པ་དེ་ནི་བྱུང་བ་ཉིད་དུ་ངེས་ཏེ། དེ་ལ་མ་བྱུང་ཞེས་བྱ་བའི་སྒྲར་ཇི་སྐད་དུ་གདགས། གལ་
ཏེ་མ་སྐྱེས་པ་ཞེས་བྱ་བ་ནི་དེ་བརྟེན་ནས་སྐྱེས་པ་ཞེས་བྱ་མི་རུང་སྟེ། དེ་བས་ན་ནང་འགལ་བ་དེ་
རིགས་པ་མ་ཡིན་ནོ། །ཞེས་ཟེར་ན། ཀྱེ་མ་ཀྱི་ཧུད་རྣ་བ་དང་སྙིང་མེད་པས་ཀྱང་བདག་ལ་ཀླན་
ཀ་བཙལ་བ་གང་ཡིན་པ་དེ་ནི་བདག་མ་རུངས་པ་ཞིག་བབས་སོ། །གང་བརྟེན་ནས་སྐྱེས་པ་དེ་གཟུགས་
བརྙན་བཞིན་དུ་ངོ་བོ་ཉིད་ཀྱིས་སྐྱེས་པ་མ་ཡིན་ནོ། །ཞེས་ཁོ་བོས་གང་གི་ཚེ་སྨྲས་པ་དེའི་ཚེ་དེ་ལ་
ཀླན་ཀ་བཙལ་བའི་སྐབས་ག་ལ་ཡོད། བརྟེན་ནས་འབྱུང་བའི་རྣམ་པ་གང་གི་གཟུགས་བརྙན་དམིགས་
པ་དེ་བརྫུན་པར་གྱུར་པ་དམིགས་པ་ཁོ་བོ་མ་སྐྱེས་ཞེས་སྨྲའམ། བདག་ཉིད་གང་གིས་དེའི་བྱུང་བ་
མེད་པ་རྣམ་པར་བཞག་པ་དེ་ཉིད་ཀྱིས་དེའི་སྐྱེ་བ་མེད་པར་བརྗོད་དོ། །བདག་ཉིད་གང་གིས་དེའི་
སྐྱེ་བ་མེད་པར་རྣམ་པར་བཞག་ཅེ་ན་ཡང་དག་པར་འདོད་པའི་ངོ་བོ་ཉིད་ཀྱི་འདོད་ཀྱི། བརྫུན་པའི་
ངོ་བོས་ནི་མ་ཡིན་ཏེ། དེ་ནི་ངོ་བོ་དེས་བརྟེན་ཅིང་འབྲེལ་བར་འབྱུང་བ་ཁས་བླངས་པའི་ཕྱིར་རོ།
ཞེས་བརྟེན་ནས་བྱུང་པ་དང་བརྟེན་ནས་སྐྱེས་པ་ཁས་ལེན་བཞིན་དུ་མ་བྱུང་བ་དང་མ་སྐྱེས་པ་སྨྲས་
པ་རང་ཚིག་འགལ་ལོ་ཞེས་པའི་ལན། མེད་རྒྱུ་རང་བཞིན་གྱིས་བྱུང་བ་དང་སྐྱེ་བ་ཡིན་ནོ་ཞེས་སྨྲས་
པས༑ ༑སྤྱིར་སྐྱེ་བ་དང་བྱུང་བ་ཙམ་ལ་གོ་ཞིང་འཛིན་པ་ནི་སྙིང་དང་རྣ་བ་མེད་པའི་སྐྱོན་དེ་ལྟར་
སྨྲ་བ་པོ་ལ་བརྗོད་པས། ཁྱོད་ནི་དེ་ལས་ལྡོག་སྟེ་མཉམ་བཞག་གི་ཡུལ་སྟོང་པ་ཆེན་པོ་གཏན་ལ་འབེབས་
པའི་ཚེ་སྐྱེ་བ་དང་བྱུང་བ་གང་ཡང་ཁས་མི་ལེན་ཞེས་སྨྲས་པས། ཁྱོད་དང་ཟླ་བའི་ཞབས་གཉིས་

160
དེའི་རྗེས་སུ་གང་ལ་སྙིང་དང་རྣ་བ་ཡོད་པར་གྱུར་པ་དེའི་རྗེས་སུ་བདག་ཅག་
དང་པོ་རྩོད་དང་། 
མཉམ་བཞག་ཏུ་རང་བཞིན་གྱི་སྐྱེ་བ་མེད་པ་ཡུལ་དུ་བྱེད་ན་དེ་
འབྲང་བར་བྱའོ། །སྐྱོན་མེད་དེ། 
ལྟར་འགྱུར་ཡང་དེ་མི་བྱེད་དོ་ཞེ་ན། མི་འཐད་དེ། འཇུག་པ་ལས། ཇི་ལྟར་སྣོད་ཀྱི་དབྱེ་བས་
དངོས་བྱས་དབྱེ་བ་འགའ་ཡང་དེ་ཉིད་ལ་མེད་དེའི་ཕྱིར། ། རོ་
མཁའ་ལ་དབྱེ་བ་མེད་དེ་ལྟར། །
མཉམ་ཉིད་དུ་ཡང་དག་ཐུགས་སུ་ཆུད་པར་མཛད་གྱུར་ནས། མཁྱེན་བཟང་ཁྱོད་ཀྱི་སྐད་ཅིག་གིས་
དཔེར་ན་བུམ་པ་དང་འཁར་གཞོང་ལ་སོགས་པ་ཐ་དད་ཀྱང་སྒྲིབ་པ་
ནི་ཤེས་བྱ་ཐུགས་སུ་ཆུད། །
། གཟུགས་
མེད་པ་ཉིད་དུ་མཚུངས་པའི་ཕྱིར་དེར་གཏོགས་པའི་ནམ་མཁའ་ལ་ཐ་དད་མེད་པ་དེ་བཞིན་དུ
དང་ཚོར་བ་ལ་སོགས་པའི་དངོས་པོ་ཐ་དད་ཀྱང་དེར་གཏོགས་པའི་དེ་ཁོ་ན་ཉིད་སྐྱེ་བ་མེད་པའི་མཚན་
། །དེ་ཡང་མཁྱེན་
ཉིད་ཅན་ལ་ཐ་དད་པ་མེད་པས་དེ་ཁོ་ན་ཉིད་ནི་རོ་གཅིག་ཁོ་ནར་ཤེས་པར་བྱའོ
པའི་སྐད་ཅིག་གཅིག་ཁོ་ནས་ཐུགས་སུ་ཆུད་པས་བཅོམ་ལྡན་འདས་ཀྱིས་མཁྱེན་པའི་སྐད་ཅིག་གཅིག་
ཁོ་ནར་ཐམས་ཅད་མཁྱེན་པའི་ཡེ་ཤེས་བརྙེས་སོ། །ཞེས་ཆོས་ཐམས་ཅད་དེ་ཁོ་ན་ཉིད་དུ་སྐྱེ་བ་མེད་
། །འདི་
པ་རོ་གཅིག་པ་ལྟར་བཅོམ་ལྡན་འདས་ཀྱིས་ཀྱང་དེ་ལྟར་ཐུགས་སུ་ཆུད་པར་གསུངས་སོ
གང་ཚེ་ཞི་བ་ཞེས་སོགས་མཉམ་བཞག་གི་དབང་དུ་མཛད་
ཡང་མཉམ་བཞག་གི་དབང་དུ་མཛད་དོ། །
ནས་རྩོད་སྤོང་མཛད་པའི་ཕྱིར་རོ། །འོ་ན་ཏེ་མཉམ་བཞག་གི་སྔར་དངོས་པོ་རྣམས་ཀྱི་སྐྱེ་བ་མི་ཁེགས་
ཀྱང་མཉམ་བཞག་གི་གཟིགས་པའི་ཚེ་སྐྱེ་བ་ལ་སོགས་པ་རྣམས་དེས་ཁེགས་པ་ལྟར་སྐྱེ་བ་མེད་དོ་ཞེ་
། སྐྱེ་སོགས་སྔར་ཡོད་
དེ་ལྟར་ན་མཉམ་བཞག་དེ་སྐྱེ་བ་ལ་སོགས་པའི་འཇིག་རྒྱུར་གྱུར་ཏེ
ན༑ ༑
དེ་ནི་མཉམ་བཞག་དེ་ལས་གཞན་པའི་དེ་དག་གི་འཇིག་
ལ་ཕྱིས་མེད་པ་ནི་དེ་དག་འཇིག་པ་ཡིན་ལ། 
རྒྱུ་མི་རྙེད་དེ། འཇུག་པ་ལས། གལ་ཏེ་རང་གི་མཚན་ཉིད་བརྟེན་འགྱུར་ན། དེ་ལ་སྐུར་བས་
དངོས་པོ་འཇིག་པའི་ཕྱིར། ། སྟོང་ཉིད་དངོས་པོ་འཇིག་པའི་རྒྱུར་འགྱུར་ན། །དེ་ནི་རིགས་མིན་
གལ་ཏེ་གཟུགས་དང་ཚོར་བ་ལ་སོགས་པ་དངོས་པོ་རྣམས་ཀྱི་རང་གི་
དེ་ཕྱིར་དངོས་ཡོད་མིན། །
མཚན་ཉིད་དེ་རང་གི་ངོ་བོ་དང་རང་བཞིན་རྒྱུ་དང་རྐྱེན་དག་གིས་སྐྱེས་ན་ནི་དེ་གང་གི་ཚེ་ན་རྣལ་འབྱོར་

161
པ་འདིས་དངོས་རྣམས་རང་བཞིན་གྱིས་སྟོང་པ་མཐོང་ཞིང་ཆོས་ཐམས་ཅད་རང་བཞིན་མེད་པར་
རྟོགས་པ་དེའི་ཚེ་ངེས་པར་ཇི་ལྟར་སྐྱེས་པའི་རང་བཞིན་ལ་སྐུར་བ་བཏབ་པས་སྟོང་པ་ཉིད་རྟོགས་
དེའི་ཕྱིར་ཇི་ལྟར་ཐོ་བ་ལ་སོགས་པ་དག་བུམ་པ་ལ་སོགས་པ་རྣམས་ཀྱི་འཇིག་པའི་
པར་འགྱུར་ཏེ། 
རྒྱུ་ཡིན་པ་དེ་བཞིན་དུ། སྟོང་པ་ཉིད་ཀྱང་དངོས་པོའི་རང་བཞིན་ལ་སྐུར་བའི་རྒྱུར་འགྱུར་བ་ཞིག་
ན་དེ་ནི་རུང་བ་ཡང་མ་ཡིན་ཏེ། དེའི་ཕྱིར་དངོས་པོ་རྣམས་ཀྱི་རང་གི་མཚན་ཉིད་ནི་ཐམས་ཅད་
ཀྱི་ཚེ་སྐྱེ་བར་ཁས་བླངས་པར་མི་བྱའོ། །ཇི་སྐད་དུ། འཕགས་པ་དཀོན་མཆོག་བརྩེགས་པའི་མདོ་
ལས༑ ༑འོད་སྲུངས་གཞན་ཡང་དབུ་མའི་ལམ་ཆོས་རྣམས་ལ་ཡང་དག་པར་སོ་སོར་རྟོག་པ་ནི།
གང་སྟོང་པ་ཉིད་ཀྱིས་ཆོས་རྣམས་སྟོང་པར་མི་བྱེད་དེ།. ཆོས་རྣམས་ཉིད་སྟོང་པ་དང་། གང་མཚན་
མ་མེད་པས་ཆོས་རྣམས་མཚན་མ་མེད་པར་མི་བྱེད་དེ། ཆོས་རྣམས་ཉིད་མཚན་མ་མེད་པ་དང༌།
གང་སྨོན་པ་མེད་པས་ཆོས་རྣམས་སྨོན་པ་མེད་པར་མི་བྱེད་དེ། ཆོས་རྣམས་ཉིད་སྨོན་པ་མེད་པ་
དང༌༑ ༑གང་མངོན་པར་འདུ་བྱ་བ་མེད་པས་ཆོས་རྣམས་མངོན་པར་འདུ་བྱེད་པ་མེད་པར་མི་བྱེད་
དེ༑ ༑ཆོས་རྣམས་ཉིད་མངོན་པར་འདུ་བྱེད་པ་མེད་པ་དང་། གང་མ་སྐྱེས་པས་ཆོས་རྣམས་མ་
སྐྱེས་པ་ཉིད་དུ་མི་བྱེད་དེ། ཆོས་རྣམས་ཉིད་མ་སྐྱེས་པ་དང་། གང་མ་བྱུང་བས་ཆོས་རྣམས་མ་
བྱུང་བར་མི་བྱེད་དེ། ཆོས་རྣམས་ཉིད་མ་བྱུང་བ་དང་ཞེས་རྒྱ་ཆེར་གསུངས་པ་ལྟ་བུའོ། །ཞེས་
འཕགས་པའི་མཉམ་བཞག་གི་དངོས་པོ་རང་བཞིན་མེད་པར་མཐོང་ཞིང་རྟོགས་པའི་ཚེ། སྔར་ཡོད་
ཀྱི་དངོས་པོའི་རང་བཞིན་གསར་དུ་ཁེགས་ན་དངོས་པོའི་འཇིག་རྒྱུར་གསུངས་པ་ལྟར། ཁྱེད་ཀྱི་
མཉམ་བཞག་གི་སྔར་ཆོས་ཅན་འདུས་བྱས་རྣམས་མི་ཁེགས་ལ། མཉམ་བཞག་གི་ཚེ་ཁེགས་ཤེས་
སྨྲས་པས་དེ་དག་གི་འཇིག་རྒྱུར་སོང་མ་སོང་དཔྱོད་ཅིག །དེས་འཕགས་པའི་མཉམ་བཞག་གིས་
གང་ཁེགས་རྒྱུ་དེ་མཉམ་བཞག་དེ་ཡི་སྟོབས་ཀྱིས་ཁེགས་པ་མིན་གྱིས་ཆོས་རང་ཉིད་ཀྱི་ངོ་བོ་ཉིད་ནས་
སྟོང་པ་ནི། སྟོང་པ་ཉིད་ཀྱིས་ཆོས་རྣམས་སྟོང་པར་མི་བྱེད་དེ་ཆོས་རྣམས་ཉིད་སྟོང་པ་དང་ཞེས་
སོགས་གསུངས་པ་ལྟར་གཞུང་འདི་ནས་སྒྲུབ་པས་མཉམ་བཞག་གི་དགག་བྱ་རང་བཞིན་གྱིས་ཡོད་

162
པར་ཁེགས་པས་ཆོས་ཅན་ཆོས་ཉིད་ཐམས་ཅད་དགག་བྱའི་ཆོས་བདག་དང་མགོ་སྦྲེལ་བྱས་ནས་
བཀག་པར་མ་སེམས་ཤིག །གཉིས་པ་ནི་སྐྱོན་མེད་དེ། འདི་དག་ཐམས་ཅད་མཉམ་བཞག་གིས་
རང་བཞིན་མེད་པར་རྟོགས་པ་ལ་བསམ་ནས་སྐྱོན་བརྗོད་པས་ཁོ་བོས་དེ་ལྟར་ཁས་མ་བླངས་ཏེ། ཡེ་
ཤེས་དེ་ཡི་རང་བཞིན་མེད་པ་ཡང་བཀག་པས་དེ་ལ་རང་བཞིན་མེད་པ་སྣང་བ་དང་དེས་དེ་རྟོགས་
པ་མེད་དོ་ཞེ་ན། དེ་ནི་ཁྱོད་ཀྱིས་འཛེམ་པ་མེད་པའི་བརྟུལ་ཞུགས་ཀྱི་རང་གི་དམ་བཅའ་གཅེར་བུ་
ཕྱུང་སྟེ། མཁས་པའི་མདུན་སར་བསྙེན་ཐབས་མཁན་གྱི་ཟློས་གར་བཟུང་ནས་རྒྱལ་བའི་ཡུམ་དང་
ཀླུ་སྒྲུབ་གི་གཞུང་དང་། དཔལ་ལྡན་ཟླ་བ་གྲགས་པའི་ལུགས་ཐམས་ཅད་འགོག་པ་འདི་ཁྱེད་ལ་སྐལ་
བ་ངན་པ་ཞིག་བབས་སོ། །དེ་ཡང་དང་པོ་ཡིན་ཏེ། བཅོམ་ལྡན་འདས་མ་ལས། བྱང་ཆེན་དེ་ནི་
གཞན་དུ་ན། །རང་བཞིན་སྟོང་པ་ཉིད་ཡོངས་སུ་ཤེས་པ་ལས་ལམ་གྱི་དོན་དུ་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་འཇུག་པ་མེད་དོ། །རང་བཞིན་སྟོང་པ་ཉིད་དེའང་སྔར་ནས་ཀྱང་རང་
བཞིན་གྱིས་སྟོང་པ་ཉིད། ཕྱིན་ཆད་ཀྱང་རང་བཞིན་གྱིས་སྟོང་པ་ཉིད། བར་དུའང་རང་བཞིན་
གྱིས་སྟོང་པ་ཉིད་དེ། དེ་ནམ་ཡང་རང་བཞིན་གྱིས་མི་སྟོང་པ་མ་ཡིན་ནོ། །དེ་བས་ན་བྱང་ཆེན་
ཡང་རང་བཞིན་གྱིས་སྟོང་པ་ཉིད་ཀྱི་ཕ་རོལ་ཏུ་ཕྱིན་པ་ལ་སྤྱོད་ཅིང་སེམས་ཅན་དུ་འདུ་ཤེས་པའི་སེམས་
ཅན་རྣམས་ཀྱི་སེམས་ཅན་གྱི་འདུ་ཤེས་ཡོངས་སུ་དགྲོལ་བའི་ཕྱིར་ལམ་གྱི་རྣམ་པར་ཤེས་པ་ཉིད་
སྤྱོད་དོ། །དེ་ལམ་གྱི་རྣམ་པར་ཤེས་པ་ཉིད་ལ་སྤྱོད་པའི་ཚེ། འདི་ལྟ་སྟེ། ཉན་ཐོས་ཀྱི་ལམ་དང་།
རང་རྒྱལ་གྱི་ལམ་དང་། བྱང་ཆུབ་སེམས་དཔའི་ལམ་དང་། ལམ་ཐམས་ཅད་ལ་སྤྱོད་དེ། བྱང་
ཆེན་དེ་ལམ་ཐམས་ཅད་ཡོངས་སུ་རྫོགས་པར་བྱས་སེམས་ཅན་རྣམས་ཡོངས་སུ་སྨིན་པར་བྱས།
སངས་རྒྱས་ཀྱི་ཞིང་ཡོངས་སུ་དག་པར་བྱས་ནས་ཚེའི་འདུ་བྱེད་བྱིན་གྱིས་བརླབས་ཏེ་བླ་ན་མེད་པ་
ཡང་དག་པ་རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱའོ། །དེ་བླ་ན་མེད་པ་ཡང་
དག་པར་རྫོགས་པའི་བྱང་ཆུབ་ཏུ་མངོན་པར་རྫོགས་པར་སངས་རྒྱས་ནས། འདི་ལྟ་སྟེ། སངས་
རྒྱས་ཀྱི་ཚུལ་རང་བཞིན་སྟོང་པ་ཉིད་ཀྱི་རྒྱུན་མི་གཅོད་དོ། །དེ་ནི་སངས་རྒྱས་བཅོམ་ལྡན་འདས་

163
རྣམས་ཀྱི་ཚུལ་ཏེ། འདས་པའི་སངས་རྒྱས་བཅོམ་ལྡན་འདས་གང་ཇི་སྙེད་ཅིག་འབྱུང་བ་དེ་དག་
གི་སངས་རྒྱས་ཀྱི་ཚུལ་ཡང་འདི་ལྟ་སྟེ། རང་བཞིན་སྟོང་པ་ཉིད་དོ། །མ་འོངས་པའི་དུས་ན་སངས་
རྒྱས་བཅོམ་ལྡན་འདས་གང་ཇི་སྙེད་ཅིག་འབྱུང་བར་འགྱུར་བ་དེ་དག་གི་སངས་རྒྱས་ཀྱི་ཚུལ་ཡང་
འདི་ལྟ་སྟེ། རང་བཞིན་སྟོང་པ་ཉིད་དོ། །དེ་ལྟར་གྱི་ཕྱོགས་བཅུའི་སངས་རྒྱས་ཐམས་ཅད་ལ་
ཡང་དེ་བཞིན་སྦྱར་ནས་རང་བཞིན་སྟོང་པ་ཉིད་ནི་སངས་རྒྱས་བཅོམ་ལྡན་འདས་རྣམས་མ་གཏོགས་
པར་གཞན་ལས་འཇིག་རྟེན་དུ་འབྱུང་བར་མི་འགྱུར་རོ། །དེ་བས་ན་བྱང་ཆེན་གྱིས་རང་བཞིན་
སྟོང་པ་ཉིད་ཀྱི་ཕར་ཕྱིན་ལ་སྤྱད་པར་བྱ་སྟེ། དེ་ལ་སྤྱོད་པའི་བྱང་ཆེན་ནི་རྣམ་མཁྱེན་ལས་ཡོངས་
སུ་ཉམས་པར་མི་འགྱུར་རོ། །དེ་ལ་དོན་དམ་པའི་རྣམ་པ་གང་ཡིན་པ་དེ་ལྟ་བུ་མ་ཡིན་ཏེ། འདི་
ལྟར་འདུས་མ་བྱས་པ་དང་། མ་སྐྱེས་པ་དང་། དངོས་པོ་མེད་པ་དང༌། འབྱུང་བ་མེད་པ་འདི་ནི་
རང་བཞིན་སྟོང་པ་ཉིད་དོ། །དེ་ནི་སངས་རྒྱས་བཅོམ་ལྡན་འདས་རྣམས་ཀྱི་བྱང་ཆུབ་སྟེ། ཞེས་
དང་༑ ༑ཡང་བྱང་ཆེན་བླ་མེད་རྫོགས་བྱང་རང་བཞིན་གྱིས་སྟོང་ངོ་ཞེས་བྱ་བར་ཁོང་དུ་ཆུད་པར་
བྱས་ཤིང་རྣམ་པ་ཐམས་ཅད་མཁྱེན་པ་ཉིད་རྗེས་སུ་ཐོབ་པར་བྱེད་དོ། །ཅེས་རང་བཞིན་སྟོང་པ་
ཉིད་སངས་རྒྱས་ཐམས་ཅད་ཀྱི་ཚུལ་གཅིག་པ་དེ་ཉིད་ལ་དོན་དམ་པའི་རྣམ་གྲངས་ཐམས་ཅད་གསུངས་
ཤིང་དེ་ལ་སྤྱོད་པའི་བྱང་སེམས་རྣམ་མཁྱེན་ལས་མི་ཉམས་པ་དང་། དེ་ཁོང་དུ་ཆུད་པ་ལས་གཞན་
པའི་ཁོང་དུ་ཆུད་པར་བྱ་རྒྱུའི་དོན་དམ་པའི་བདེན་པ་མ་གསུངས་པ་དང་འགལ་ཏེ། སངས་རྒྱས་
ཐམས་ཅད་ཀྱི་རང་བཞིན་སྟོང་ཉིད་བཀག་པ་ཚུལ་གཅིག་པ་དང་། བྱང་སེམས་ཀྱི་དེ་ལ་སྤྱད་ན་
དངོས་མེད་མཐའ་ལ་སྤྱད་པས་རྣམ་མཁྱེན་ལས་ཉམས་པར་འགྱུར་བ་དང་། དེ་ཀུན་རྫོབ་བདེན་
པ་ཡིན་པ་དང་། དེ་བཀག་ནས་སངས་རྒྱས་པའི་ཕྱིར་རོ། །ཡང་ཀླུ་སྒྲུབ་ཀྱིས། མཆོག་ཏུ་སེམས་
ནི་སྦྱོང་བྱེད་པའི། །ཆོས་ནི་རང་བཞིན་མེད་པ་ཡིན། ཞེས་གསུངས་པ་ཡང་མི་རིགས་ཏེ། ཁྱོད་
ལྟར་ན། མཆོག་ཏུ་སེམས་ནི་སྦྱོང་བྱེད་པའི། །རང་བཞིན་མེད་པ་བཀག་པ་ཡིན། ཞེས་སྨྲ་དགོས་
པའི་ཕྱིར་རོ། །ཡང་འཇུག་འགྲེལ་ལས། ལུང་བརྗོད་པ་ནི། ཆོས་ཀྱི་འཁོར་ལོ་བསྐོར་བ་ནས།

164
གདོད་ནས་ཞི་ཞིང་མ་སྐྱེས་པ། །རང་བཞིན་མྱ་ངན་འདས་པ་ཡི། །ཆོས་རྣམས་མགོན་པོ་ཁྱོད་
ཀྱིས་བསྟན། །ཞེས་བྱའོ། །དེ་ཡང་ཡེ་ཤེས་ཞི་བའི་ཡུལ་ཡིན་པའི་ཕྱིར་ཆོས་ཐམས་ཅད་ཞི་བའོ།
ཡང་ཅིའི་ཕྱིར་ཡེ་ཤེས་ཞི་བའི་ཡུལ་ཡིན་ཞེ་ན། མ་སྐྱེས་པ་ཞེས་བྱ་བ་སྨོས་ཏེ། མ་སྐྱེས་པའི་ཕྱིར་
རོ་ཞེས་བྱ་བའི་དོན་ཏོ། །གང་གི་ཕྱིར་མ་སྐྱེས་པ་དེའི་ཕྱིར་ཡེ་ཤེས་ཞི་བའི་ཡུལ་ལོ། ཡང་ཅིའི་
ཕྱིར་མ་སྐྱེས་ཤེ་ན། གང་གི་ཕྱིར་རང་བཞིན་མྱ་ངན་ལས་འདས་པ་ཞེས་བྱ་བ་སྨོས་ཏེ། གལ་ཏེ་
འགའ་ཞིག་ལ་རང་བཞིན་ཏེ་ངོ་བོ་ཡོད་ན་དེ་སྐྱེ་བར་འགྱུར་བ་ཞིག་ན། རང་བཞིན་དེ་ཡང་ཡོད་པ་
མ་ཡིན་པས་ཅི་ཞིག་སྐྱེ་བར་འགྱུར། འདིས་ནི་དུས་ཐམས་ཅད་དུ་མ་སྐྱེས་པར་སྟོན་པ་ཡིན་ཏེ། སྔར་
མ་བྱུང་བ་ལས་ཕྱིས་འབྱུང་བ་མ་ཡིན་ཞིང་ཕྱིས་འབྱུང་ནས་ཀྱང་ཡང་འགྱུར་བ་ནི་མ་ཡིན་ཏེ། འོ་
ན་ཅི་ཞེ་ན། རང་བཞིན་ཉིད་ཀྱིས་ཡོངས་སུ་མྱ་ངན་ལས་འདས་པའོ། །གདོད་ནས་ཞེས་བྱ་བ་སྨོས་
པས་ནི་དེ་དག་རྣལ་འབྱོར་པའི་ཡེ་ཤེས་ཀྱིས་གནས་སྐབས་ཁོ་ནར་མ་སྐྱེས་པ་ནི་མ་ཡིན་ཏེ། འོ་ན་
ཅི་ཞེ་ན། 
དེའི་གོང་རོལ་འཇིག་རྟེན་པའི་ཐ་སྙད་ཀྱི་གནས་སྐབས་སུ་ཡང་ཆོས་དེ་དག་རང་གི་བདག་
ཉིད་ཀྱིས་མ་སྐྱེས་པའོ་ཞེས་བྱ་བ་འདི་སྟོན་པར་བྱེད་དོ། །ཞེས་རང་བཞིན་གྱིས་མ་སྐྱེས་པ་ཡེ་ཤེས་
ཞི་བའི་ཡུལ་དང་། ཡེ་ཤེས་དེ་ཡིས་ཁེགས་རྒྱུའི་སྐྱེ་བ་དུས་གསུམ་ཀར་མ་གྲུབ་པས་རང་བཞིན་གྱི་
ཡོངས་སུ་མྱ་ངན་ལས་འདས་པས་བསྒྲུབས་པ་རྣམས་ཀྱང་ཁྱོད་ཀྱི་ལུགས་ལ་མི་རུང་སྟེ། མཉམ་
བཞག་གི་དབང་དུ་བྱས་ནས་སྐྱེ་བ་སོགས་ཁས་མི་ལེན་པ་ནི། མཉམ་བཞག་དེས་རང་བཞིན་གྱིས་
སྟོང་པ་དང་། སྟོང་གཞི་གཉིས་ཀར་བཀག་པ་སྨྲས་སོ། །གཞན་ཡང་རང་བཞིན་གྱིས་སྟོང་པ་ཉིད་
དོན་དམ་པའི་བདེན་པ་མཐའ་ཐུག་པ་མ་ཡིན་ན། བཞི་བརྒྱ་པའི་འགྲེལ་པ་ལས། ཆགས་པ་ཡོངས་
སུ་ཟད་པ་ནི་མྱ་ངན་ལས་འདས་པ་ཐོབ་པའི་རྒྱུ་ཡིན་ལ། རང་བཞིན་མེད་པར་ལྟ་བ་ལས་མ་གཏོགས་
པའི་ཆོས་འགའ་ཞིག་དེ་ལྟར་ཆགས་པ་ཡོངས་སུ་ཟད་པའི་རྒྱུ་ཡོད་པ་ཡང་མ་ཡིན་ནོ། །དེ་ཉིད་ཀྱི་
ཕྱིར་རང་བཞིན་མེད་པའི་མཚན་ཉིད་ཅན་གྱི་བདག་མེད་པ་འདི་ནི་ཞི་སྒོ་གཉིས་པ་མེད་པར་འགྱུར་
ཏེ༑ ༑ མྱ་ངན་ལས་འདས་པའི་གྲོང་ཁྱེར་དུ་འཇུག་པར་བྱ་ལ་འདི་གཅིག་པུ་ཁོ་ན་ཟླ་མེད་པའི་སྒོ་

165
ཞེས་ཐར་པ་དོན་གཉེར་རྣམས་ཀྱི་ཆགས་པ་ཐམས་ཅད་ཟད་བྱེད་ཀྱི་ལམ་ལ་རང་བཞིན་
ཡིན་ནོ། །
སྟོང་པ་ཉིད་རྟོགས་པའི་ལྟ་བ་ལས་ལྷག་པར་མེད་བ་མ་ཟད། དེ་དང་མཉམ་པའང་མེད་པས་ཟླ་མེད་
གཅིག་པུ་ཁོ་ན་ཞེས་རྣམ་བཅད་དང་བཅས་ཏེ་གསུངས་ལ། ཁྱོད་ནི་དེ་དོན་དམ་བཏགས་པ་བ་དང་།
། གཉིས་མེད་ཟུང་འཇུག་ཅེས་བསྒོམ་
དེ་ལས་ལྷག་པ་དམིགས་གཏད་ཞིག་པའི་སྤྲོས་བྲལ་ཆེན་པོ་དང་
བྱ་ཟབ་མོ་ཞིག་ཁས་བླངས་ནས་རང་བཞིན་གྱི་སྟོང་པ་ཡང་འཛིན་མི་རུང་ཞེས་པ་འདི་གཞུང་འདི་
དོན་དམ་པའི་བདེན་པ་མཐའ་ཐུག་མ་བསྟན་
དང་འགལ་བའམ། ཡང་ན་དབུ་མ་བཞི་བརྒྱ་པས། 
ཅེས་སྨོས་ཤིག །དེ་བཞིན་དུ་བཞི་བརྒྱ་པའི་འགྲེལ་པ་ལས། དངོས་པོ་རྣམས་རང་བཞིན་གཞི་མེད་
བཅོམ་ལྡན་འདས་ཀྱི་ཆོས་ཐམས་ཅད་ནི་སྟོང་པས་ཏེ་རང་བཞིན་མེད་པའི་
པ་ཙམ་ཞིག་སྟོན་ཏོ། །
ཚུལ་གྱིས་སོ། །ཆོས་ཐམས་ཅད་མཚན་ན་མ་མེད་པ་སྟེ། མཚན་མ་མེད་པ་ཉེ་བར་བཟུང་ནས་
སོ༑ ༑ཆོས་ཐམས་ཅད་སྨོན་པ་མེད་པ་སྟེ། མི་སྨོན་པ་ཡི་ཚུལ་གྱིས་སོ། །ཆོས་ཐམས་ཅད་རང་
ཤེས་རབ་ཀྱི་ཕ་རོལ་ཏུ་ཕྱིན་པ་ཡོངས་སུ་དག་པས་སོ་ཞེས་བྱ་བ་དང་
བཞིན་གྱི་འོད་གསལ་བ་སྟེ། 
དེ་བཞིན་དུ། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེ་བ་རང་བཞིན་ཡོད་མ་ཡིན། །རྐྱེན་
ལ་རག་ལས་གང་དེ་སྟོང་པར་བཤད། །གང་ཞིག་སྟོང་ཉིད་ཤེས་ཏེ་བག་ཡོད་ཡིན། །ཞེས་ཇི་སྐད་
། །ཞེས་
ཡང་འདིར་རྟེན་ཅིང་འབྲེལ་བར་འབྱུང་བ་ལ་བསྙོན་པ་མ་ཡིན་ནོ
གསུངས་པ་ལྟ་བུའོ། །
བཤད་པ། །རྟོགས་པས་མཐོང་བ་འཆིང་བ་སྟེ། དེ་ནི་འདི་རུ་དགག་པར་བྱ། རྟོག་ནི་ཡང་དག་པ་
མ་ཡིན་པའི་རང་བཞིན་གྱི་དོན་སྒྲོ་འདོགས་པ་སྟེ། དེའི་སྒོ་ནས་སེམས་ཅན་རྣམས་བཅིང་པར་དམིགས་
ནས་འཁོར་བའི་སྡུག་བསྔལ་བཅད་པར་བྱ་བའི་ཕྱིར་དོན་དེ་བཟློག་པར་བྱ་བའི་ཕྱིར་ཐུགས་རྗེ་ཆེན་
པོ་མངའ་ཞིང་སེམས་ཅན་གྱི་སྡུག་བསྔལ་གྱིས་སྡུག་བསྔལ་བའི་དེ་བཞིན་གཤེགས་པ་རྣམས་དང་
། དེ་ལས་ལྷག་པར་སྟོན་
བྱང་ཆུབ་སེམས་དཔའི་རྣམས་རྟེན་ཅིང་འབྲེལ་བ་འབྱུང་བ་བསྟན་པ་དང༌
འདི་དག་ནི་མཐའ་བཞིའི་སྐབས་སུ་རྒྱས་པར་བཀག་གོ། ༈ གསུམ་པ་
པས་མ་གསུངས་སོ། །
དོན་དམ་དཔྱོད་པའི་རིགས་པ་བདེན་གྲུབ་ཅེས་པ་དེ་འགོག་གི་ཆོས་ཅན་གཅིག་ཀྱང་མི་ཁེགས་ན་ཞེས་

166
པ་འདི་ལ་དེ་འདྲ་བའི་རིགས་པས་ཆོས་ཅན་ཁེགས་ན་བདེན་གྲུབ་ཡོད་པ་བཀག་ནས་མེད་པ་བསྒྲུབ་
ནུས་པ་ལྟར་ཆོས་ཅན་ཡོད་པ་བཀག་ནས་མེད་པ་སྒྲུབ་ནུས་སམ། འོན་ཏེ་ཆོས་ཅན་བདེན་གྲུབ་ཏུ་
དཔྱད་མི་བཟོད་པ་ལ་བྱེད། དང་པོ་ལྟར་ན། བདེན་གྲུབ་མོ་གཤམ་གྱི་བུ་ལྟར་མེད་པ་བཞིན་ཆོས་
ཅན་གཟུགས་སོགས་ཀྱང་མོ་གཤམ་གྱི་བུ་ལྟར་འགྱུར་ན་དེ་ནི་མི་རིགས་ཏེ། བཞི་བརྒྱ་པའི་རྩ་འགྲེལ་
ལས༑ ༑དེ་ལྟར་ཡིན་ན་ཇི་ལྟ་བུར། །སྲིད་པ་སྒྱུ་མ་འདྲ་མ་ཡིན། །ཞེས་བྱ་བ་སྟེ། རྟེན་ཅིང་
འབྲེལ་བར་འབྱུང་བ་ནི་ཇི་བ་བཞིན་མཐོང་བ་སྒྱུ་མ་བྱས་པ་ལྟ་བུར་འགྱུར་གྱི་མོ་གཤམ་གི་བུ་ལྟ་བུ་
ནི་མ་ཡིན་ནོ། །གལ་ཏེ་རྣམ་པར་སྤྱོད་པ་འདིས་སྐྱེ་བ་རྣམ་པ་ཐམས་ཅད་དུ་བཀག་པ་ལས་འདུས་
བྱས་སྐྱེ་བ་མེད་པར་བསྟན་པར་འདོད་ན་ནི་དེའི་ཚེ་དེ་སྒྱུ་མ་ལྟ་བུ་ཉིད་དུ་མི་འགྱུར་གྱི་མོ་གཤམ་གྱི་
བུ་ལ་སོགས་པ་དག་གིས་ཉེ་བར་གཞལ་བར་འགྱུར་བ་ཞིག་ན། རྟེན་ཅིང་འབྲེལ་བར་འབྱུང་བ་མེད་
པར་ཐལ་བར་འགྱུར་བའི་འཇིགས་པས་དེ་དག་དང་བསྟུན་པ་མི་བྱེད་ཀྱི། དེ་དང་མི་འགལ་བ་སྒྱུ་
མ་ལ་སོགས་པ་དག་དང་ནི་བྱེད་དོ། །དེའི་ཕྱིར་འཕགས་པ་ནི་སྒྱུ་མ་བྱས་པ་ལྟ་བུའི་སྲིད་པ་སྙིང་
པོ་མེད་པ་ཉིད་དུ་གཟིགས་པ་ན་སྙིང་པོ་མེད་པའི་འཁོར་བ་ལ་ཆགས་པ་ཐམས་ཅད་ཡོངས་སུ་ཟད་
པས་རྣམ་པར་གྲོལ་བར་འགྱུར་བས་འདི་ལ་མི་རིགས་པ་ཅི་ཡང་མེད་དེ། འདིར་རྟེན་ཅིང་འབྲེལ་
བར་འབྱུང་བ་ལ་སྐུར་བ་མ་བཏབ་པས་འཇིག་རྟེན་པའི་རྣམ་པར་བཞག་པ་ཐམས་ཅད་མི་འཇིག་ལ
ཡང་དག་པ་ཇི་ལྟ་བ་བཞིན་ཁོང་དུ་ཆུད་པས་ཐར་པ་འགྲུབ་པའི་ཕྱིར་རོ། །ཞེས་རིགས་པས་དོན་
དམ་དཔྱོད་པའི་ཚེ་ཆོས་ཅན་རྟེན་འབྱུང་བཀག་པར་དོགས་ནས་མོ་གཤམ་གྱི་བུ་དཔེར་མི་བཟུང་བ་
སྒྱུ་མའི་དཔེ་ལ་བརྟེན་ནས་སྒྲུབ་པར་གསུངས་ན་ཆོས་ཅན་ཡོད་པར་བཀག་པས་དེ་རྟེན་འབྱུང་དུ་ཇི་
ལྟར་འགྲུབ། འོན་ཏེ་རིགས་པས་དཔྱད་མི་བཟོད་པ་ལ་བྱེད་ན། རྟགས་རྟེན་འབྲེལ་ཡང་དེ་དང་
འདྲ་བ་ཁས་མི་ལེན་དགོས་ན། དེ་ཡང་མིན་ཏེ། བཞི་བརྒྱ་པའི་འགྲེལ་པ་ལས། ཅི་ཏེ་གལ་ཏེ་
རང་དབང་མེད་པའི་དོན་རྟེན་ཅིང་འབྲེལ་བར་འབྱུང་བའི་དོན་ཡིན་ན་ནི། འོ་ན་གང་ཁྱེད་ཀྱིས་
ངེད་ཅག་ལ་གནོད་པར་འགྱུར་བ་ཁྱོད་དང་ངེད་ཅག་ལ་ཁྱད་པར་ཅི་ཡོད་སྙམ་དུ་སེམས་ན་བཤད་

167
གང་ཁྱེད་ཀྱིས་རྟེན་ཅིང་འབྲེལ་བར་འབྱུང་བའི་དོན་ཇི་ལྟ་བ་བཞིན་རྟོགས་པ་དང་བརྗོད་
པར་བྱ་སྟེ། 
པ་མི་ཤེས་པ་འདི་ནི་ཁྱད་པར་རོ། །ཞེས་གསུངས་པས། རྟེན་འབྲེལ་ཁས་ལེན་པར་མཐུན་ཡང་
རྟེན་འབྲེལ་གྱི་དོན་འཇོག་ཤེས་མི་ཤེས་པའི་ཁྱད་པར་ཡོད་པས་ལན་མཛད་ཀྱི། གང་བཀག་པས་
ཁྱད་པར་ཕྱེ་བའི་དགག་བྱ་དེ་དང་རྟེན་འབྲེལ་གཉིས་མགོ་སྙོམས་སུ་ཁེགས་པས་ལེན་མ་མཛད་དོ།
དེ་ལྟར་མིན་ན་བདེན་གྲུབ་འགོག་པའི་རིགས་པའི་ཆོས་ཅན་ཁེགས་ན། རྟེན་འབྲེལ་གྱི་རྟགས་ཀྱི་
མྱུ་གུ་རྟེན་འབྲེལ་ཡིན་པ་ཁེགས་པས། རིགས་པའི་རྒྱལ་པོ་རྟེན་འབྱུང་གི་རིགས་པ་ལ་རྟགས་མ་
གྲུབ་ཅེས་ལེན་མཛད་པའི་དབུ་མ་པ་ནི་ངོ་མཚར་ཆེའོ། །འདི་དག་ནི་དོན་དམ་དུ་དཔྱད་མི་བཟོད་
པ་དང་། དེའི་རིགས་པས་ཁེགས་པ་གཉིས་གཅིག་ཏུ་བཟུང་པ་ལ་རྗེ་ཡབ་སྲས་ནས་གནོད་བྱེད་བསྟན་
པའི་རིག་པའི་ཆད་པ་བབས་པའི་སྨྲེ་སྔགས་ཀྱི་ང་རོའོ།། ༈ བཞི་པ་ཡོད་མེད་ཀྱི་མཐའ་བཞི་
སེལ་བ་དོན་དམ་སོགས་ཀྱི་ཁྱད་པར་མི་སྦྱོར་ཞེས་པ་འདི་ལ་དཔྱད་ན། ཁས་ལེན་གྱི་ཕྱོགས་ལ་སྦྱར་
ན་མི་འཐད། མྱང་འདས་ཀྱི་ཕྱོགས་ལ་སྦྱར་ནའང་མི་འཐད། དང་པོ་མི་འཐད་དེ། བཞི་བརྒྱ་
པའི་རྩ་འགྲེལ་ལས། ཡོད་དང་མེད་དང་ཡོད་མེད་ཞེས། །གང་ལ་ཕྱོགས་ནི་ཡོད་མིན་པ། །དེ་ལ་
ཡུན་ནི་རིང་པོ་ནའང༌། །ཀླན་ཀ་བརྗོད་པ་ནུས་མ་ཡིན། །ཕྱོགས་ཡོངས་སུ་འཛིན་པ་ཡོད་ན་ནི་
རྣམ་པ་གཞན་དུ་བསྒྲུབས་པ་ལས་དེ་ལྟའང་དུས་ཆེས་ཡུན་རིང་བ་ཞིག་གིས་དེ་ལ་སུན་འབྱིན་པ་སྲིད་
ན༑ ༑གང་ལ་ཡོད་པ་དང་མེད་པ་དང་གཉི་གའི་ཕྱོགས་སྤངས་པས། གང་ལ་ཕྱོགས་ཡོངས་སུ་
འཛིན་པ་ཉིད་ཡོད་པ་མ་ཡིན་པ་དེ་ལ་ནི་ཡོད་པ་དང་མེད་པ་གཉི་གའི་ཕྱོགས་སྤངས་པས་དུས་ཡུན་
རིང་པོས་ཀྱང་སུན་འབྱིན་པ་བརྗོད་པར་མི་ནུས་པ་ཉིད་དོ། །ཞེས་ཡོད་མེད་ཀྱི་ཕྱོགས་ལ་རང་བཞིན་
གྱི་གྲུབ་པའི་ཁྱད་པར་སྦྱར་ནས་ཁས་ལེན་མེད་པས་སྐྱོན་མི་འཇུག་སྟེ། འཇུག་འགྲེལ་ལས། སུན་
འབྱིན་པ་དང་སུན་དབྱུང་བྱ་གཉི་ག་རང་བཞིན་གྱིས་མ་གྲུབ་པའི་ཕྱིར་རོ། །གང་གི་ཕྱིར་བཏགས་
པར་ཡོད་པ་རྣམས་ལ་གཉིས་སུ་སྨྲ་བ་འདི་མི་རིགས་པ་དེ་ཉིད་ཀྱི་ཕྱིར། གཉིས་ལ་བརྟེན་ནས་སུན་
འབྱིན་པ་དང་ལན་སྨྲ་བས་དབུ་མ་པ་ལ་རྣམ་པ་ཐམས་ཅད་དུ་གླགས་མི་རྙེད་དོ། །ཇི་སྐད་དུ་འཕགས་

168
པ་ལྷས། ཡོད་དང་མེད་དང་ཡོད་མེད་ཅེས་ཞེས་སོགས་སྔར་གྱི་ལུང་དེས་བསྒྲུབས་སོ། །གཉིས་
པ་ཡང་མི་འཐད་དེ། བཞི་བརྒྱ་པའི་འགྲེལ་པ་ལས། ཇི་སྐད་དུ་བཅོམ་ལྡན་འདས་ཀྱི། མྱ་ངན་
འདས་ལ་ཆོས་རྣམས་ཆོས་ཡོང་མིན། འདི་ན་གང་མེད་དེ་དག་གཞན་ཡང་མེད། །ཡོད་དང་མེད་
ཅེས་རྟོག་པ་དང་ལྡན་ཞིང༌། །དེ་ལྟར་སྤྱོད་རྣམས་སྡུག་བསྔལ་ཞི་མི་འགྱུར། །ཞེས་གསུངས་སོ།
དེ་ལ་ཡོད་ཅེས་རྟོག་པ་དང་ལྡན་པ་ནི་ཁྱེད་ཅག་གྲངས་ཅན་དང་བྱེ་བྲག་ཏུ་སྨྲ་བ་དག་ནི་འབྲས་བུ་ཡོད་
པར་སྨྲ་བ་ཉིད་དོ། ། བྱེ་བྲག་པ་དང་མདོ་སྡེ་པ་རྣམས་རྣམ་པར་ཤེས་པར་སྨྲ་བ་དག་ནི་འབྲས་བུ་མེད་
པ་སྨྲ་བ་སྟེ། དེ་དག་གིས་ནི་འབྲས་བུ་ཡོད་པ་སྐྱེ་བ་དོན་མེད་པར་སེམས་ཤིང་འབྲས་བུ་མེད་པ་ཁོ་
ན་སྐྱེའོ། །ཞེས་བྱ་བ་རྟོགས་སོ། །ཞེས་གྲུབ་མཐའ་སྨྲས་བ་གཞན་གྱིས་བཏགས་པའི་ཡོད་མེད་
དགག་པ་གསུངས་ཀྱི་ཡོད་མེད་ཙམ་ལ་མི་བྱེད་པར་ལུང་འདི་དག་གིས་གསལ་ལོ། །དེ་ལྟར་མ་ཡིན་
ན་ཡོད་མེད་ཙམ་ལ་བྱས་པས་ཡོད་མེད་གཉི་ག་མ་ཡིན་པ་ལ་དམིགས་ཀྱིས་དགག་པ་མཛད་དེ། བཞི་
བརྒྱ་པའི་རྩ་འགྲེལ་ལས། གཉི་ག་མ་ཡིན་པ་གང་གི་ཕྱོགས་ཡིན་པ་དེ་ལ་མདོར་བསྡུས་ནས་དགག་
པ་བརྗོད་པར་བྱའོ། ། གལ་ཏེ་སྣམ་བུ་དང་དཀར་པོ་དག་གཅིག་ཉིད་མ་ཡིན་ལ་གཉི་ག་ཉིད་ཀྱང་མ་
ཡིན་ན་ནི་གཉི་གའི་མཚན་ཉིད་མ་ཐོབ་པའི་ཕྱིར་དཀར་པོ་ཉིད་མ་ཡིན་ཞིང༌། དཀར་པོ་མ་ཡིན་པ་
ཡང་མ་ཡིན་ལ་སྣམ་བུ་ཡང་སྣམ་བུ་ཉིད་མ་ཡིན་ཞིང་སྣམ་བུ་མ་ཡིན་པ་ཡང་མ་ཡིན་ཞིང་། དེའི་
ཕྱིར་མཚན་ཉིད་གཉི་ག་མ་ཐོབ་པའི་དཀར་པོ་ལ་ཅིའི་ཕྱིར། དཀར་པོ་ཞེས་བརྗོད་ཀྱི་ནག་པོ་ཞེས་
མ་ཡིན་གང་གི་ཕྱིར་དཀར་པོ་དེ་ལ་དཀར་པོ་ཞེས་བྱ་བ་བརྗོད་ཀྱི་ནག་པོ་ཞེས་བྱ་བ་མ་ཡིན་པ་དེའི་
ཕྱིར་དཀར་པོ་ཉིད་དུ་ཡོད་དོ། །མཚན་ཉིད་གཉི་ག་མ་ཐོབ་པའི་སྣམ་བུ་དེ་ལ་ཡང་ཅིའི་ཕྱིར་རྣམ་
བུ་ཞེས་བརྗོད་ཀྱི་བུམ་པ་ཞེས་མ་ཡིན་གང་གི་ཕྱིར་སྣམ་བུ་དེ་ལ་སྣམ་བུ་ཞེས་བྱ་བ་ཉིད་བརྗོད་ཀྱི་བུམ་
པ་ཞེས་བྱ་བ་མ་ཡིན་པ་དེའི་ཕྱིར་སྣམ་བུ་ཉིད་དུ་ཡོད་དོ། །ཡོད་དང་མེད་དང་ཡོད་མེད་དང༌། །ཡོད་
མེད་མིན་ཞེས་བྱ་བའི་ཚུལ། །འདི་ནི་མཁས་པས་གཅིག་ཉིད་སོགས། །དག་ལ་རྟག་ཏུ་སྦྱར་བར་
བྱ༑ ༑ཡོད་པ་དང་མེད་པ་དང་། ཡོད་ཀྱང་ཡོད་ལ་མེད་ཀྱང་མེད་པ་དང་། ཡོད་པ་ཡང་མ་ཡིན་

169
མེད་པ་ཡང་མ་ཡིན་པ་ཞེས་བྱ་བའི་ཚུལ་འདི་ནི་མཁས་པ་རྣམས་ཀྱི་གཅིག་ཉིད་ལ་སོགས་པ་ཕྱོགས་
བཞི་ལ་རྟག་ཏུ་ཁོ་ན་སྦྱར་བར་བྱའོ། །ཞེས་སྣམ་བུ་དཀར་པོ་གཉིས་གཅིག་དང་ཐ་དད་གང་ཡང་
མ་ཡིན་ན། སྣམ་བུ་དཀར་པོ་མི་འཐད་པས། སྣམ་བུ་ལ་སྣམ་བུ་དང༌། དཀར་པོ་ལ་དཀར་པོ་ཐ་
སྙད་མི་རུང་བ་བཞིན་སྣམ་བུ་དང་ཡོད་པ་གཉིས་ལ་ཡང་གཅིག་དང་ཐ་དད་གང་ཡང་མ་ཡིན་ན་སྣམ་
བུ་དང་ཡོད་པ་གཉི་གའི་ཐ་སྙད་མི་རུང་བ་སྦྱར་བར་གསུང་པའི་ཕྱིར། དེ་ལྟར་ན་གཟུགས་དང་བདེན་
སྟོང་གཉིས་གཅིག་དང་ཐ་དད་གང་ཡང་མ་ཡིན་པ་ཞིག་ཡོད་དགོས་ལ། དེ་ལྟར་ན་གཟུགས་ཆོས་
ཅན༑ ༑གཟུགས་དང་བདེན་སྟོང་གང་ཡང་མ་ཡིན་པ་དང༌། གཉིས་ཀ་ཡང་ཡིན་པའི་གཞི་མཐུན་
ཡིན་པ་ཐལ། གཟུགས་དང་བདེན་སྟོང་གཉིས་གཅིག་པ་མ་ཟད་ཐ་དད་དུ་ཡང་མི་འཛིན་པ་དེ་གཉིས་
མེད་ཟུང་འཇུག་གི་སྒོམ་ཚུལ་ཡིན་པའི་ཕྱིར། རྟགས་མ་གྲུབ་ན། དགག་བྱ་མི་སྦྱར་བ་འགལ། མ་
ཁྱབ་ན་དྲངས་པའི་ལུང་དང་འགལ། སྐྱོན་མེད་དེ། དེ་ཉིད་ལ་དམིགས་གཏད་ཀྱི་མཚན་མ་ཅི་
ཡང་མ་མཐོང་ནས་ཡིད་ལ་མི་བྱེད་ཅེ་ན། འོ་ན་དམིགས་གཏད་ཀྱི་མཚན་མ་དེ་བདེན་གྲུབ་ལ་བྱེད་
དམ༑ ༑དེ་གཉིས་རང་ལ་བྱེད། དང་པོ་ལྟར་ན། བདེན་མེད་མ་བགོམ་པ་དང་འགལ། གཉིས་པ་
ལྟར་ན། སྔར་གྱི་རིགས་པའི་དམ་བཅའ་སོ་ན་གནས་སོ། །གལ་ཏེ་རིགས་པའི་བདེན་གྲུབ་བཀག་
རྗེས་ཅི་ཡང་མི་འཛིན་ཞེ་ན། དེ་ལྟར་ན་བདེན་གྲུབ་བཀག་རྗེས་བུམ་པ་བུམ་པ་ཡང་མ་ཡིན་བདེན་
མེད་ཀྱང་མ་ཡིན་ཞེ་ན་ཅེས་འགོག །སྐྱོན་མེད་དེ། ཅི་ཡང་མི་འཛིན་པ་ཡིན་གྱི་ཅི་ཡང་མ་གྲུབ་པ་
མིན་ནོ་ཞེ་ན། འོ་ན་དེ་ཡུལ་གྱི་གནས་ལུགས་མིན་གྱི། བདག་གི་བསམ་ཚུལ་ལོ་ཞེས་པ་འགྱུར་
ལ༑ ༑འོན་ཀྱང་གནས་ལུགས་སྒོམ་པ་སྨྲས་པ་དང་འགལ་ལོ། །གཞན་ཡང་གནས་མ་བུ་པའི་བདག་
ཕུང་པོ་དང་གཅིག་དང་ཐ་དད་གང་དུ་ཡང་བརྗོད་དུ་མེད་ཅེས་སྨྲ་ལ། ཁྱེད་རྣམས་ཀྱང་ཕུང་པོའི་
བདེན་སྟོང་ཕུང་པོ་དང་གཅིག་དང་ཐ་དད་གང་ཡང་གཟུང་དུ་མེད་དོ། །ཞེས་པ་གཉིས་མཚུངས་
མི་མཚུངས་སོམས་ཤིག །གཞན་ཡང་སྒྲ་མི་རྟག་པ་རིགས་པའི་གྲུབ་རྗེས་ཅི་ཡང་ཡིད་ལ་མི་བྱེད་
ན༑ ༑དེས་ཅི་སྒོམ་པའང་སྨྲ་དགོས་སོ། །དེ་བཞིན་དུ་ཆོས་རྣམས་ཀྱི་བདེན་སྟོང་མེད་དགག་ཙམ་

170
དང་༑ ༑རྟོག་པའི་གཟུགས་བརྙན་ཙམ་ཡིན་པས་དོན་དམ་མཐར་ཐུག་མིན་ཞེས་པ་ནི། རྟོག་པའི་
གཟུགས་བརྙན་དོན་སྤྱི་ཡིན་ལ་མེད་དགག་ཇི་ལྟར་རུང་སྟེ། རྣམ་འགྲེལ་ལས། རྣམ་པར་རྟོག་
པའི་གཟུགས་བརྙན་ནི། །དེ་ཡི་མཐར་ཐུག་རྣམ་དོན་འགྲེལ། །དེས་ན་གཞན་སེལ་མཐར་ཐུག་
ཕྱིར༑ ༑གཉན་པ་གཞན་སེལ་བརྗོད་པར་བྱེད། །ཅེས་གསུངས་སོ། ༈ གཞན་ཡང་ཁྱོད་ཀྱིས་
གང་ཚེ་དངོས་དང་དངོས་མེད་དག་ཅེས་སོགས་ཀྱི་ལུང་དོན་ལོག་པར་འཆད་པ་ཡིན་ཏེ། གཞུང་
དེ་དང་ཀུན་རྟོག་ཐམས་ཅད་སྤངས་པའི་ཕྱིར། སྟོང་ཉིད་བདུད་རྩི་སྟོན་མཛད་དེ། །གང་ཞིག་དེ་
ལ་ཞེན་གྱུར་པ། །དེ་ཉིད་ཁྱོད་ཀྱིས་ཤིན་ཏུ་སྨད། །ཅེས་པ་དང་དགོངས་པ་མཐུན་པ་ཤེར་འབྱུང་
གིས་འཆད་ལ། དེ་ཡི་དོན་ནི་སྟོང་ཉིད་བདེན་གྲུབ་ཏུ་ཞེན་བ་ཟླ་བས་བཀྲལ་ཏེ། སྟོང་ཉིད་ལྟ་བ་ཐམས་
ཅད་ནི་ཞེས་པའི་དོན་དེ་ལྟར་བཀྲལ་བའི་ཕྱིར། དེ་ཡང་ཚིག་གསལ་ལས། ཀྭ་ཡེ་ཉོན་མོངས་པའི་
ནད་མ་ལུས་གསོ་བར་མཛད་པ་སྨིན་པའི་རྒྱལ་པོ་ཆེན་པོ་རྒྱལ་བ་རྣམས་ཀྱིས་སྟོང་པ་ཉིད། ལྟ་ཀུན་
ངན་པར་འབྱུང་བར་གསུངས། །གང་དག་སྟོང་པ་ཉིད་ལྟ་བ། །དེ་དག་སྒྲུབ་ཏུ་མེད་པར་གསུངས།
མ་ཡིན་ནམ། འདིར་སྟོང་པ་ཉིད་ནི་ལྟ་བར་གྱུར་པ་ཐམས་ཅད་ཀྱི་མངོན་པར་ཞེན་པ་ཐམས་ཅད་
ངེས་པར་འབྱུང་བ་སྟེ་ལོག་པ་གང་ཡིན་པ་དེ་ཡིན་ལ། ལྟ་བར་གྱུར་པ་རྣམས་ལོག་པ་ཙམ་ནི་དངོས་
པོ་ཡང་མ་ཡིན་ནོ། །གང་དག་སྟོང་པ་ཉིད་དེ་ལ་ཡང་དངོས་པོ་མངོན་པར་ཞེན་པ་དེ་དག་ལ་ནི་ཁོ་
བོ་ཅག་ནི་སྨྲ་སྟེ། དེའི་ཕྱིར་ཁོ་བོ་ཅག་གིས་ཉེ་བར་བསྟན་པ་ལས་རྟོག་པ་མཐའ་དག་ལོག་ནས་ཐར་
པར་འགྱུར་བ་ག་ལ་ཡོད། འདི་ལྟར་གང་ཞིག་ལ་ཁྱོད་ལ་ཟོང་ཅི་ཡང་མི་སྟེར་རོ། །ཞེས་སྨྲས་པ་
དང་༑ ༑ ཀྱེ་བདག་ལ་ཅི་ཡང་མེད་པ་ཞེས་བྱ་བའི་ཟོང་དེ་ཉིད་བྱིན་ཅིག་ཅེས་སྨྲས་ན་དེ་ཟོང་མེད་
པར་འཛིན་དུ་གཞུག་པར་ཐབས་གང་གིས་ནུས། དེ་བཞིན་དུ་གང་དག་སྟོང་པ་ཉིད་ལ་ཡང་དངོས་
པོར་མངོན་པར་ཞེན་པ་དེ་དག་གི་དེ་ལ་དངོས་པོར་མངོན་པར་ཞེན་པ་དེ་ཐབས་གང་གིས་འགོག་པར་
འགྱུར༑ ༑དེའི་ཕྱིར་སྨན་པ་ཆེན་པོ་ལ་ཡང་ཉེས་པའི་འདུ་ཤེས་ཡོད་པའི་ཕྱིར་གསོ་བར་མཛད་པའི་
མཆོག་སྨན་པ་ཆེན་པོ་དེ་ཞིན་གཤེགས་པ་རྣམས་ཀྱིས་དེ་དག་བོར་པ་ཉིད་ཡིན་ནོ། །ཇི་སྐད་དུ་འཕགས་

བ བ བ བ ན པ : 171 72 ་་ ་ : པར ། –
པ་དཀོན་མཆོག་བརྩེགས་པའི་མདོ་ལས། འོད་སྲུང་གང་ཟག་ཏུ་ལྟ་བ་རི་རབ་ཙམ་ལ་གནས་པ་བླའི།།
མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་ནི་དེ་ལྟར་མ་ཡིན་ནོ། །བཅོམ་ལྡན་འདས་ཀྱི་བཀའ་
སྩལ་པ། འོད་སྲུང་དེ་བཞིན་དུ་ལྟ་བར་གྱུར་པ་ཐམས་ཅད་ལས་འབྱུང་བ་ནི་སྟོང་པ་ཉིད་ཁོ་ན་འོད་
སྲུང་གང་དག་སྟོང་པ་ཉིད་ཁོ་ནར་ལྟ་བ་དེ་ནི་གསོར་མི་རུང་ངོ་ཞེས་ངས་བཤད་དོ། །ཞེས་གལ་ཏེ་
སྟོང་མིན་ཅུང་ཟད་ཡོད། །སྟོང་པ་ཅུང་ཟད་ཡོད་པར་འགྱུར། ། མི་སྟོང་ཅུང་ཟད་ཡོད་མིན་ན།
སྟོང་པ་མེད་པ་ག་ལ་འགྱུར། ། ཞེས་པས་སྟོང་ཉིད་བདེན་གྲུབ་ཏུ་བཀག་པ་ལ་སྟོང་ཉིད་བཀག་པར་
གོ་ནས་དེ་བཞིན་གཤེགས་པའི་གསུངས་རབ་འཆད་པའི་ཚུལ་གཡོ་སྒྱུ་བྱས་ནས་སངས་རྒྱས་ཀྱི་གང་
གི་སྙིང་པོའི་གནད་སྟོང་ཉིད་སྤོང་བར་འདོད་པས་ཐར་པའི་ལམ་འགོག་པའི་ཁྱོད་དང་རྩོད་པ་མི་འོས་
སོ༑ ༑ཞེས་པའི་རྩོད་ལན་དུ་གཞུང་འདི་གསུངས་ཏེ། དེའི་དོན་སྟོང་ཉིད་ལ་དངོས་འཛིན་འགོག་
པ་གསུངས་ལ། སྟོང་ཉིད་འཛིན་པའི་རྟོག་པ་ཙམ་འགོག་པ་མ་གསུངས་སོ། །དེའི་དངོས་པོ་ཡང་
དགག་བྱ་བདེན་གྲུབ་ཀྱི་རྣམ་གྲངས་ཡིན་ཏེ། བཞི་བརྒྱ་པའི་འགྲེལ་པ་ལས། རྟག་པའི་སྒྲ་ནི་རང་
བཞིན་དང་། །བདེན་པ་དང༌། སྙིང་པོ་དང༌། དངོས་པོ་དང༌། རྫས་ཀྱི་རྣམ་གྲངས་ཡིན་པའི་
ཕྱིར་ལ། དེ་མེད་པའི་ཕྱིར་འདུས་བྱས་རང་བཞིན་མེད་པ་དང་། མི་བདེན་པ་དང༌། སྙིང་པོ་
མེད་པ་དང་། དངོས་པོ་མ་ཡིན་པ་དང་རྫས་མ་ཡིན་པ་དང་། སླུ་བའི་བདག་ཉིད་ཅན་དང༌། བྱིས་
པའི་འཛིན་རྟེན་འདྲིད་པ་ཡིན་ནོ། །ཞེས་བྱ་བ་རྟོགས་སོ། །དེས་ན་རང་བཞིན་མེད་པ་ནི་ལྟ་བ་ཐམས་
ཅད་སུན་འབྱིན་པའི་ཡུལ་དུ་སྒྲུབ་པས་ཉོན་མོངས་ཀྱི་ནད་ལས་གསོ་མི་རུང་བའི་ཡུལ་དུ་གྲུབ་ཅེས་
སྨྲ་ན་དབུ་མའི་རིགས་པ་ཐམས་ཅད་སུན་འབྱིན་པའི་གཤེད་མར་གྱུར་པས། དེ་ལ་དབུ་མའི་རིང་
ལུགས་འཛིན་པའི་དྲི་ཙམ་ཡང་མི་བྲོའོ། །གཞན་ཡང་སྟོང་ཉིད་ལས་མངོན་པར་ཞེན་པས་སྟོང་
ཉིད་ལ་ཕྱོགས་པའི་རང་གཞན་གྱི་ཕྱོགས་ལ་ཆགས་སྡང་སྐྱེས་པ་ནི་དཔེར་ན་འཕགས་པ་དགེ་འདུན་
སྡེ་ཞེས་པའི་དགེ་སློང་ཞིག་ལ་ཉེར་གནས་དགེ་བསྙེན་ཞིག་ཡོད་པ་དེ་དགེ་ཚུལ་སྒྲུབ་སྟེ། །དེ་དགེ་
ཚུལ་རྣམས་ལ་ཆགས་པས་དགའ་ནས་བྲམ་ཟེ་མཐོང་ནས་གསོད་པར་འདོད་ཅེས་པའི་གཏམ་རྒྱུད་

172
དང་སྦྱར་ན། སྟོང་ཉིད་བག་ཆགས་གོམས་པས་ན། །དངོས་པོའི་བག་ཆགས་སྤོང་འགྱུར་ཞིང་།
ཞེས་སྟོང་ཉིད་འཛིན་པའི་རྟོག་པ་ཆགས་སྡང་གི་གཉེན་པོར་འགྱུར་གྱི་སྔ་མ་ལྟར་མི་འགྱུར་ཏེ། བཞི་
བརྒྱ་པའི་རྩ་འགྲེལ་ལས། ཁྱོད་ལ་རང་ཕྱོགས་ཆགས་ཡོད་ཅིང་། །གཞན་གྱི་ཕྱོགས་ལ་མི་དགའ་
ན༑ ༑ མྱ་ངན་འདས་པར་མི་འགྲོ་སྟེ། །གཉིས་སྤྱོད་ཞི་བར་སྤོངས་མི་འགྱུར། ཕྱོགས་ནི་འདིར་
མདོར་བསྡུ་ན་རྣམ་པ་གཉིས་ཏེ། རང་གི་ཕྱོགས་དང་གཞན་གྱི་ཕྱོགས་སོ། །དེ་ལ་གལ་ཏེ་རང་
བཞིན་སྟོང་པ་ཉིད་ཀྱི་ཕྱོགས་ནི་མཆོག་གོ་སྙམ་དུ་ཁྱོད་ལ་རང་གི་ཕྱོགས་ལ་འདོད་ཆགས་ཤིང་མངོན་
པར་ཞེན་པ་ཡོད་ཅིང་གཞན་ཡང་དག་པ་མ་ཡིན་ནོ་སྙམ་དུ་རིག་ནས་གཞན་གྱི་ཕྱོགས་ལ་ཁྱོད་མི་དགའ་
ཞེ་ན། དེའི་ཕྱིར་མྱ་ངན་ལས་འདས་པར་མི་འགྲོ་སྟེ་རྗེས་སུ་ཆགས་པ་དང་ཁོང་ཁྲོ་བས་བཅོམ་ཞིང་
གཉིས་ལ་སྤྱོད་པ་ནི་ལས་ནི་མྱ་ངན་ལས་འདས་པ་ཡོད་པ་མ་ཡིན་ནོ། །འཕགས་པ་དགེ་འདུན་སྡེའི་
སྡོམ་བརྩོན་བཞིན་ནོ། །ཞེས་སོ། །དེ་ལས་གཞན་ཟླ་བ་གྲགས་པས། འོད་སྲུང་གང་ཟག་ཏུ་ལྟ་བ་
རི་རབ་ཙམ་ནི་བླའི། མངོན་པའི་ང་རྒྱལ་ཅན་སྟོང་པ་ཉིད་དུ་ལྟ་བ་ནི་དེ་ལྟ་མ་ཡིན་ནོ། །ཞེས་པས་
སྟོང་ཉིད་རྟོག་པའི་རྗེས་དཔག་ལ་གང་ཟག་གི་བདག་འཛིན་ཁྱད་པར་དུ་འཕགས་པའི་དོན་དུ་གསུངས་
སོ་ཁྱོད་ཀྱིས་བཀྲལ་ཅིག །དཔེ་ལས་ཀྱང་། སྨན་ཟོས་ནད་དུ་འགྱུར་ན་ནད་གསོ་མི་རུང་བ་གསུངས་
པ་དེ་ནད་གསོ་བའི་ཐབས་སུ་སྨན་ཟ་མི་རུང་བའི་དོན་དུ་འགྲེལ་ལམ། དེ་བཞིན་དུ་ཀུན་རྟོག་ཐམས་
ཅད་སྤོང་བའི་ཕྱིར། སྟོང་ཉིད་བདུད་རྩི་སྟོན་མཛད་དེ། ཞེས་པ་ཡང་ཟླ་བས་འདི་དང་མཐུན་པ་
བཀྲལ་ན་ཁྱོད་ནི་བསྟན་པའི་སྙིང་པོ་སྟོང་ཉིད་ཀྱི་བདུད་རྩི་དེ་རྟོག་པས་འཛིན་དགོས་པས་ལས་དང་
པོ་པ་རྣམས་ལ་དེ་འདྲའི་བདུད་རྩི་དེ་འཐུང་རུང་མི་རུང་ཞེའམ་འཐུང་ནས་སྐྱགས་དགོས་སོ་ཞེས་
སྟོན་ཅིག གང་ཚེ་གང་ཞིག་མེད་དོ་ཞེས་སོགས་ཀྱིས་སྟོང་ཉིད་བདེན་གྲུབ་འགོག་པ་ལས། སྟོང་
ཉིད་འཛིན་པ་མི་འགོག་པ་ནི་བཞི་བརྒྱ་པའི་འགྲེ་པ་ལས། ཅི་སྟེ་སྟོང་པ་ཉིད་ཞེས་པ་ནས་མེད་པར་
གཉེན་པོ་འབྱུང་བར་འགྱུར་ཞེས་གསུང་པ་བཞིན་ཤེར་འབྱུང་གིས་ཀྱང༌། གང་ཚེ་དངོས་པོ་དོན་
དམ་པར་ཡོད་པའི་རང་བཞིན་ཡོད་པ་མ་ཡིན་ཏེ། བློ་ནི་བློ་གྲོས་ཡིན་ལ་མདུན་ནམ་སྡུན་ཏེ་ཡང་

173
དག་པར་གནས་པ་མ་ཡིན་ནོ། །དངོས་མེད་ཀྱང་མ་ཡིན་ཏེ། དངོས་པོ་དང་བྲལ་བའི་མཚན་ཉིད་
དངོས་པོ་མེད་པ་ཡང་མ་ཡིན་ནོ། །གང་ཚེ་བློའི་མདུན་ན་མི་གནས་པ་དེ་ཚེ་རྣམ་པ་གཞན་མེད་པས་
ཤེས་ཏེ་དགག་པ་དང་སྒྲུབ་པ་གཞན་མེད་པའི་ཕྱིརཏེ། གཉི་ག་དང་གཉི་ག་མ་ཡིན་པའི་ཕྱོགས་གཉིས་
པོ་འདི་བསྒྲུབ་པ་དང་དགག་པའི་བདག་ཉིད་ཡིན་པའི་ཕྱིར་འདི་དག་ལས་མ་གཏོགས་པ་འདི་གཉིས་
ཀྱི་ནང་དུ་འདུས་ལ་དེར་འདུས་པས་ཀྱང་རྟེན་མེད་པ་ཡིན་ཏེ་ཡོད་པ་དང་མེད་པ་དང་དམིགས་པ་དང་
བྲལ་བའི་ཕྱིར་རོ། ། བློ་རབ་ཏུ་ཞི་བ་ཡིན་ལ་རྣམ་པར་རྟོག་པ་ཐམས་ཅད་ཉེ་བར་ཞི་བའི་ཕྱིར་ཞི་
བ་ཡིན་ཏེ་མེ་བཞིན་དུ་འདས་པ་ནི་མ་ཡིན་ནོ་ཞེས་པའི་དོན་ཏོ། །ཞེས་དོན་དམ་པ་དང་ཡང་དག་པའི་
ཁྱད་པར་སྦྱར་ནས་དངོས་པོ་ཡོད་མེད་ཀྱི་མུ་བཞི་ལས། དང་པོ་གཉིས་མེད་པས་མུ་དེ་མ་གཏོགས་
པ་གཞན་དེ་གཉིས་ཚོགས་པའི་གཉིས་ཀ་དང༌། གཉིས་ཀ་མ་ཡིན་པ་ཡང་དང་པོ་གཉིས་བཀག་པས་
ཁེགས་ཏེ། དང་པོ་གཉིས་ཀ་བདེན་གྲུབ་དང་གཅིག་བདེན་གྲུབ་ཀྱི་རྟེན་ཆོས་ཅན་མེད་ཅེས་འགོག་
པའི་ཕྱིར་རོ། །གཞན་ཡང་ཁྱེད་ཀྱིས་དོན་དམ་མཉམ་ཉིད་ཆེན་པོས་དོན་ཆོས་ཅན་དང་རང་བཞིན་
མེད་པར་གང་ཡང་མི་འཛིན་པ་འཛིན་པ་ཞིག་པའི་དོན་དང་དེ་ལྟར་འཛིན་པར་ཡོད་ན་སྤྲོས་པ་ཡོད་
པས་སྤྲོས་པ་དང་མ་བྲལ་བ། །གཞན་ལས་ཤེས་མིན་ཞི་བ་དང་། །སྤྲོས་པ་རྣམས་ཀྱིས་མ་སྤྲོས་
པ༑ ༑རྣམ་རྟོག་མེད་དོན་ཐ་དད་མིན། ། དེ་ནི་དེ་ཉིད་མཚན་ཉིད་དོ། ། ཞེས་པའི་དོན་དུ་སྦྱར་བ་
ཡང་མི་འཐད་དེ། དེ་ནི་དོན་དམ་པར་མེད་པ་ལ་བཤད་པ་ནི། བདེན་པ་གཉིས་ལ་འཇུག་པའི་མདོ་
ཚིག་གསར་དུ་དྲངས་པ་ལས། ལྷའི་བུས་སྨྲས་པ། མཉམ་པ་ཉིད་གང་དུ་དོན་དམ་པར་ནི་རྣམ་
པར་བྱང་བའི་བར་དུ་མཉམ་པ་གང་ཡིན་པ་དེར་དོན་དམ་པར་ཆོས་ཐམས་ཅད་ཀྱང་མཉམ་པ་ཞེས་
བྱ༑ ༑འཇམ་དཔལ་གྱིས་སྨྲས་པ། དོན་དམ་པར་ནི་ཆོས་ཐམས་ཅད་མ་སྐྱེས་པར་མཉམ་པ་དང་།
དོན་དམ་པར་ནི་ཆོས་ཐམས་ཅད་མ་བྱུང་བར་མཉམ་པ་དང་། དོན་དམ་པར་ནི་ཆོས་ཐམས་ཅད་
གཏན་དུ་མ་སྐྱེས་པར་མཉམ་པ་དང་། དོན་དམ་པར་ནི་ཆོས་ཐམས་ཅད་དངོས་པོ་མེད་པར་མཉམ་
པས་ལྷའི་བུ་དོན་དམ་པར་ཆོས་ཐམས་ཅད་མཚུངས་སོ། དེ་ཅིའི་ཕྱིར་ཞེ་ན། འབྲས་བུའི་དོན་

174
དམ་པར་ནི་གཏན་མ་སྐྱེས་བ་ཉེ་བར་བཟུང་ནས་ཆོས་ཐམས་ཅད་ལ་ཐ་དད་དུ་བྱ་བ་མེད་དོ། ཞེས་
ཆོས་ཀྱི་དབྱིངས་སོགས་གང་དུ་མཚུངས་པ་སྟེ། མཉམ་པ་དེ་ལ་ལྟ་བ་སོགས་ལྷག་མ་དགུ་མཉམ་
ཞིང་ཚུལ་ཇི་ལྟར་མཉམ་པའི་དྲི་ལན་དུ། མ་སྐྱེས་པ་སོགས་བཞི་ལ་ཀུན་རྫོབ་ཏུ་མི་འགོག་པར་དོན་
དམ་གྱི་ཁྱད་པར་སྦྱར་ནས་མདོ་འདི་ལས་གསལ་བར་གསུངས་པས། འདི་དག་དོན་དམ་མམ་བདེན་
གྲུབ་ཀྱི་ཁྱད་པར་སྦྱར་བ་འདི་ཟླ་བས་རྟོག་གེའི་བློ་ཡུལ་དུ་བྱས་རུང་དེའི་རྗེས་སུ་འབྲངས་པས་ཁྱེད་
ཅག་གིས་ཡེ་ཤེས་ཟབ་མོའི་སྤྱོད་ཡུལ་བསྣུབས་ཤིང་དོན་དམ་པར་དཔྱད་ནས་ཡུལ་མེད་ན་དོན་དམ་
རྟོགས་པའི་ཡེ་ཤེས་ཀྱི་ཡུལ་གཟིགས་པ་མེད་པས་ཁྱབ་པ་སྒྲུབ་སྟེ། འཕགས་པའི་ཡེ་ཤེས་ཀྱི་གཟིགས་
པ་རི་བོང་རྭ་དང་ཁྱད་མེད་དུ་འགྱུར་རོ། །གཞན་ཡང་བཅོམ་ལྡན་འདས་ཀྱིས་ལེགས་པར་རབ་
ཏུ་ཉོན་ལ་ཡིད་ལ་ཟུངས་ཤིག་ཅེས་གསུངས་ན། ཁྱེད་ནི་ལེགས་པར་རབ་ཏུ་ཉོན་ལ་ཡིད་ལ་མ་འཛིན་
ཅིག་འདི་མཐར་ཐུག་གི་དབང་དུ་བྱས་པས་ཅི་ཡང་འཛིན་མི་རུང་ཞེས་བསྟན་དགོས་པར་འགྱུར་
རོ༑ ༑མཉམ་བཞག་ཏུ་སོ་སོར་རྟོག་ཅིང་འཛིན་པ་མེད་ན། ཇི་སྐད་དུ། འཕགས་པ་འཇམ་དཔལ་
རྣམ་པར་རོལ་པའི་མདོ་ལས་ཀྱང་བཀའ་སྩལ་ཏེ་བུ་མོ་ཇི་ལྟར་བྱང་ཆུབ་སེམས་དཔའ་གཡུལ་ལས་
རྣམ་པར་རྒྱལ་བ་ཡིན། གསོལ་པ། འཇམ་དཔལ་རྣམ་པ་བརྟགས་ནས་ཆོས་ཐམས་ཅད་མི་དམིགས་
པ་གང་ལགས་པའོ། །ཞེས་འབྱུང་ངོ༌། །དེ་ལྟ་བས་ན་རྣལ་འབྱོར་པས་ཡེ་ཤེས་ཀྱི་མིག་ཕྱེ་བས་
ཤེས་རབ་ཀྱི་མཚོན་གྱིས་ཉོན་མོངས་དགྲ་རྣམས་ཕམ་པར་བྱེད་དེ་འཛིན་པ་མེད་པར་གནས་པར་
བྱའི་མི་སྡར་མ་བཞིན་དུ་མིག་ཟུམ་པར་མི་བྱའོ། །ཞེས་ཧྭ་ཤང་གི་ཡུལ་ལ་ཅི་ཡང་མི་འཛིན་པ་མིག་
བཙུམ་པ་དང་སོ་སོར་རྟོགས་ནས་འཛིན་པའི་མིག་ཕྱེ་བ་དེ་ཡི་ལྡོག་ཕྱོགས་སུ་འགྱུར་ན། ཁྱེད་ནི་
འཛིན་ན་ཡུལ་འདི་འདྲ་བ་ཞིག་མཉམ་བཞག་ཏུ་འཛིན་ཞེས་མཉམ་བཞག་གི་ཡུལ་ངོས་འཛིན་མི་ཤེས་
པས་མཐའ་བཞི་ལས་གཞན་པའི་བསམ་བྱ་ཅི་ཡང་མེད་ཅེས་སྨྲ་དགོས་བྱུང་ཞིང་ཧྭ་ཤང་དང་ཁྱད་
པར་དབྱེ་ཚེ་དམིགས་གཏད་ཐམས་ཅད་ཞིག་པ་ལ་བྱས་ན་བདེན་མེད་དམིགས་ཆོག་པ་ལ་དེ་མི་འདོད་
པར༑ ༈ སྔར་སྦྱོར་བ་ལ་དབུ་མའི་དཔྱད་པ་བྱས་ཏེ། དངོས་གཞི་སྒོམ་ལ་ཅི་ཡང་མི་འཛིན་ཞེས་

175
པ་འདི་མ་སྒོམ་པའི་སྔར་དབུ་མ་པའི་རྗེས་སུ་འབྲངས་ནས་སྒོམ་པའི་ཚེ་ཧྭ་ཤང་གི་རྗེས་སུ་འབྲངས་
པ་ཡིན་པར་སྨྲས་སོ། །དེ་ལྟར་འགོག་པ་ལ་སྙོམས་པར་འཇུག་པའམ། གཉིད་ལོག་ཁར་ལྟ་བས་
དཔྱད་པ་ཚར་རེ་བྱས་ན་དེ་དག་ཀྱང་གནས་ལུགས་མཐར་ཐུག་སྒོམ་པར་འགྱུར་བ་བྱ་དགོས་སོ།
ཅི་སྟེ་དེ་དང་མི་འདྲ་སྟེ་འདི་ན་གང་ཟག་དེས་དེ་གཉིས་མཐུན་པར་ཤེས་ནས་དེ་ནས་བཞག་པ་ཡིན་
ནོ་སྙམ་ན། འོ་ན་གང་མཐུན་པར་ཤེས་ནས་སྒོམ་རྒྱུ་ཡོད་ན་ཅི་ཡང་འཛིན་པ་མེད་ཅེས་པའི་ཁས་
ལེན་དེ་དོར་ཅིག །གཞན་ཡང་རང་རྒྱུད་པས་དཔྱད་ནས་འཇོག་པས་ཡུལ་རང་གི་མཚན་ཉིད་ཀྱི་
གྲུབ་པ་འཇོག་ཅེས་པ་དང་། ཐལ་འགྱུར་བས་མ་དཔྱད་པ་འཇིག་རྟེན་གྱི་ལུགས་ལྟར་འཇོག་པ་ཁས་
བླངས་བཞིན་དུ་རང་གི་མཚན་ཉིད་ཀྱིས་གྲུབ་པར་འདོད་ཅེས་པ་འདི་ཀུན་རྫོབ་བདེན་པའི་འཇོག་ཚུལ་
ཟླ་བའི་ཞབས་ཀྱིས་ལུང་དང་འགལ་བ་མ་ཟད། རང་གི་ཁས་བླངས་དང་ཡང་འགལ་བ་ཡིན་ནོ།
དེ་ཡང་ཡིན་ཏེ་ཚིག་གསལ་ལས། དཔྱད་པ་ཞིབ་མོ་འཇིག་རྟེན་པའི་ཐ་སྙད་ལ་བཅུག་པ་འདིས་ཅི་
དགོས་སོ་ཞེས་ཁོ་བོ་ཅག་ཀྱང་དེ་སྐད་དུ་སྨྲ་སྟེ། ཀུན་རྫོབ་ཕྱིན་ཅི་ལོག་ཙམ་གྱིས་བདག་གི་ངོ་བོ་ཡོད་
པར་རྙེད་པ། ཐར་པ་འདོད་པ་རྣམས་ཀྱི་ཐར་པ་འདྲེན་པར་བྱེད་པའི་དགེ་བའི་རྩ་བ་གསོག་པའི་
རྒྱུར་གྱུར་པ་འདི་ནི་ཇི་སྲིད་དེ་ཁོ་ན་ཉིད་མ་རྟོགས་པ་དེ་སྲིད་དུ་གནས་པར་གྱུར་མོད། ཁྱོད་ནི་དོན་
དམ་པ་དང་ཀུན་རྫོབ་ཀྱི་བདེན་པ་ལ་མི་མཁས་པས་ལ་ལར་འཐད་པ་བཅུག་ནས་རིགས་པ་མ་ཡིན་
པ་ལས་དེ་འཇིག་པར་བྱེད་པ་ཡིན་ནོ། ། ཁོ་བོ་ནི་ཀུན་རྫོབ་ཀྱི་བདེན་པ་རྣམ་པར་འཇོག་པ་ལ་མཁས་
པའི་ཕྱིར། འཇིག་རྟེན་པའི་ཕྱོགས་ཉིད་ལ་གནས་ཏེ་ཀུན་རྫོབ་ཀྱི་ཕྱོགས་གཅིག་བསལ་པའི་ཕྱིར།
བཀོད་པའི་འཐད་པ་གཞན་གྱི་འཐད་པ་ཟློག་པར་བྱེད་ཅིང་འཇིག་རྟེན་གྱི་རྒན་རབས་ལྟར་འཇིག་
རྟེན་གྱི་ལུགས་ལས་ཉམས་པ་ཁྱོད་ཁོ་ན་བཟློག་པར་བྱེད་པ་ཡིན་གྱི་ཀུན་རྫོབ་པ་ནི་མ་ཡིན་ནོ། །ཞེས་
དཔྱད་ནས་འཇོག་པ་འཇིག་རྟེན་ཀུན་རྫོབ་བདེན་པ་ལས་ཉམས་པ་དང༌། དེ་ཡི་ལུགས་འགོག་པར་
གསུངས་པ་ལྟར་ཡུལ་གྱི་ངོས་ནས་དཔྱད་ཅིང་འཇོག་པ་བཀག་ལ། མ་དཔྱད་པར་འཇིག་རྟེན་གྱི་
ལུགས་དང་མཐུན་པ་མི་འགོག་པ་གསུངས་པའི་གཞུང་འདི་དག་གི་རྗེས་སུ་འབྲངས་ནས་ཁྱོད་ཀྱིས་

176
ཀྱང་ཐལ་འགྱུར་བས་ཀྱང་མ་དཔྱད་པར་འཇོག་ཅེས་ཁས་བླངས་བཞིན་ཐལ་རང་གཉིས་ལ་ཁྱད་
མེད་ཅེས་མ་སྨྲ་ཞིག །ཡང་ཁྱེད་ཀྱིས་དགག་བྱ་བདེན་གྲུབ་ཀྱི་རྣམ་པར་འཛིན་པའང་མེད་ན་ཇི་ལྟར་
ན་བདེན་མེད་ཅེས་པའི་ལྡོག་པ་དེ་ཡུལ་དུ་བྱེད་དེ། བདེན་མེད་ཅེས་པའི་འཛིན་སྟངས་ཀྱི་ཡུལ་དེ་
ནི་དགག་བྱ་བདེན་གྲུབ་བཅད་པ་ལ་ལྟོས་ནས་ཡིད་ངོར་འཆར་གྱི་སྒྲུབ་པ་རང་དབང་བའི་ཚུལ་དུ་འཆར་
མི་སྲིད་ཅེས་པ་འདི་བདེན་མེད་སྒྲུབ་པའི་རིགས་པ་ཕྱིན་ཅི་ལོག་ཏུ་འགྱུར་བ་དང་ཁས་བླངས་ནང་
འགལ་གྱི་སྐྱོན་གཉིས་ལས། དང་པོ་ནི། ཁྱོད་ཀྱི་འཛིན་པ་ལ་སྦྱར་བ་ནི་སྒྲུབ་པ་ལའང་མཚུངས་
ཏེ༑ ༑དགག་བྱ་བདེན་གྲུབ་ཀྱི་རྣམ་པ་སྒྲུབ་པའང་མེད་ན། ཇི་ལྟར་ན་བདེན་མེད་ཅེས་པའི་ལྡོག་
པ་དེ་བསྒྲུབ་བྱ་བཟུང་སྟེ། བདེན་མེད་ཅེས་པའི་བསྒྲུབ་བྱའི་དོན་དམ་ནི་དགག་བྱ་བདེན་གྲུབ་བཅད་
པ་ལ་ལྟོས་ནས་སྒྲུབ་པར་བྱེད་ཀྱི་སྒྲུབ་པ་རང་དབང་བའི་ཚུལ་དུ་རྟགས་ཀྱིས་བསྒྲུབས་པ་མི་སྲིད་དོ་
ཞེས་སྨྲས་ན་ལན་ཅི་ཡོད། སྟོང་ཉིད་སྒྲུབ་པས་བདེན་གྲུབ་སྒྲུབ་ན་བདེན་གྲུབ་ཇི་ལྟར་འགོག །བདེན་
གྲུབ་བཅད་པ་ལ་ལྟོས་ནས་སྒྲུབ་ཀྱང་དེ་སྒྲུབ་མི་དགོས་ན། བདེན་གྲུབ་དཔྱད་པ་ལ་ལྟོས་ནས་འཛིན་
ཀྱང་དེ་འཛིན་མི་དགོས་པར་རྣམ་པར་ཀུན་ཏུ་མཚུངས་སོ། །གཞན་ཡང་། རྣམ་མཁྱེན་གྱི་བུམ་
པ་བདེན་སྟོང་རྟོགས་པ་མེད་པར་ཐལ། བུམ་པ་བདེན་གྲུབ་འཛིན་པ་མེད་པའི་ཕྱིར། འཁོར་གསུམ།
དེས་མཚོན་ནས་རི་བོང་རྭ་མེད་པར་རྟོགས་པ་ལ་ཡོད་པར་འཛིན་དགོས་པ་སོགས་ཧ་ཅང་ཐལ་ལོ།
དེས་ན་དགག་སྒྲུབ་ཟུང་འཇུག་ཏུ་སོང་བའི་སྔ་འགྱུར་གྱི་དབུ་མ་པ་ཁྱེད་ཀྱིས་འདི་སྐད་དོ། །ཀྭ་ཡེ་
མཁན་སློབ་ཆོས་གསུམ་གྱི་རྗེས་འཇུག་སྔ་འགྱུར་བ་རྣམས། རྒྱལ་བའི་བཀའ་དྲི་མེད་དང༌། རྒྱན་
དྲུག་རྗེས་འབྲངས་དང་བཅས་པའི་གཞུང་བཟང་པོ་སྔ་འགྱུར་འདི་ཙམ་གདའ་བས། ཐོས་བསམ་
དེ་ལ་བྱས་པས་ཆོག་གི །གཞན་ཟེར་རྗེས་བརྗོད་ལ་དགའ་བ་ཙམ་གྱིས་ཅི་བྱ་སྟེ། ཞེས་སྨྲས་པ་
ལ༑ ༑ ཁོ་བོས་འདི་སྐད་དུ། ཀཱ་ཡེ། མཁན་སློབ་ཆོས་གསུམ་གི་རྗེས་འགྱུར་བ་རྣམས་དགག་
སྒྲུབ་ཟུང་འཇུག་ཏུ་བསྟན་པའི། ཉིད་ཀྱི་གཞུང་འདི་ཙམ་གདའ་བས། དེ་ལ་ཐོས་བསམ་བྱས་པས་
ཆོག་གི །དགག་སྒྲུབ་རྣམ་བཅད་ཡོངས་གཅོད་དུ་དངོས་འགལ་བསྟན་པའི། རྒྱན་དྲུག་གི་གཞུང་

177
བཟང་པོ་དང་། དེ་ལྟར་བསྟན་པའི་གཞན་ཟེར་རྗེས་བརྗོད་པ་ལ་དགའ་བ་ཙམ་གྱིས་ཅི་བྱ་སྟེ། ཞེས་
སྨྲའོ།། ༈ གཉིས་པ་ནི། མི་རྟོག་ཡེ་ཤེས་ཀྱི་བདེན་སྟོང་དང་ཆོས་ཅན་གཉིས་མི་འཛིན་པ་ནི་དེ་
ཁེགས་པའི་དོན་དུ་སྨྲས་ནས་བདེན་མེད་མངོན་སུམ་དུ་རྟོགས་པའི་ཡེ་ཤེས་ཀྱིས་བདེན་གྲུབ་འཛིན་
པས་བདེན་གྲུབ་མི་ཁེགས་ཏེ་བདེན་གྲུབ་རྣམ་པར་བཅད་པ་ལ་ལྟོས་ནས་བདེན་མེད་རྟོགས་པས་སོ།
དེས་ན་དོན་དམ་དཔྱད་པའི་ཚད་མའི་གཞལ་བྱ་སྟོང་ཉིད་འདིའོ་ཞེས་སྨྲ་ཡང་དེ་ཡི་དཔྱད་བཟོད་པའི་
སྟོང་ཉིད་འདིའོ་ཞེས་མི་སྨྲ་བའི་གཞན་སྟོང་བཀག་ཀྱང་ཁོ་བོ་ཅག་གིས་ཞེ་ཕུགས་གཞན་སྟོང་གི་དབང་
དུ་བྱས་པའི་དོགས་པ་མ་བྱེད་ཅིག །ཆོས་ཅན་དང་དགག་བྱ་བློ་ཡུལ་དུ་ཤར་བ་ལ་མ་ལྟོས་པར་དོན་
དམ་མངོན་སུམ་དུ་རྟོགས་པ་སྨྲ་ཡང་དོན་དམ་རང་ངོས་ནས་གྲུབ་པར་མི་འགྱུར་ལ། དོན་དམ་
རང་ངོས་ནས་གྲུབ་ན་རྒྱལ་བ་རྣམས་ཀྱིས་གསོ་མི་རུང་བའི་ལྟ་བར་གསུངས་པའི་སྟོང་ཉིད་བདེན་
གྲུབ་ཏུ་ལྟ་བའི་འཛིན་པ་དང་། ཁྱེད་ཉིད་ཀྱིས་དེ་ལྟར་སྲོལ་གཏོད་པའི་བཅུད་ཀྱིས་དོན་གྱིས་སྟོང་
པའི་གཞན་སྟོང་འཆད་པའི་གདམས་ངག་གི་སྣོད་སྟོང་པ་འགེངས་ལ་རག་མོད་རེ་ཤིག་སྐབས་སུ་
མ་བབས་སོ། །མདོར་ན་རང་སྟོང་དང་གཞན་སྟོང་སྨྲ་བ་སུ་ཡི་ལུགས་ལ་ཡང་མཉམ་བཞག་གི་ཡུལ་
དང་ཡུལ་ཅན་འདིའོ་ཞེས་ངོས་འཛིན་རྒྱུ་ཡོད་པས། དེ་ཡི་སྒོ་ནས་དེ་གཉིས་ཀྱི་ཁྱད་པར་སྨྲ་བ་རྣམ་
རང་སྟོང་ལྟ་ཞོག །གཞན་སྟོང་གི་ཚུལ་ཡང་མི་ཤེས་པའི་གྲངས་སུ་ཚུད་སྟེ། སུམ་ཅུ་རྩ་གསུམ་
གྱི་ལྷ་བསྟན་པ་བཞིན་ནོ། །སྔར་དྲངས་པའི་རྩ་ཤེས་དང་སྤྱོད་འཇུག་བསྟོད་ཚོགས་ཀྱི་ལུང་འདི་
དག་ཅི་ཡང་མི་འཛིན་པའི་སྒྲུབ་བྱེད་དུ་ཕྱོགས་སྔའི་དྲངས་པའི། དེ་འགོག་པ་ལ་ལུང་དེ་དག་བཀྲལ་
བའི་རྒྱ་འགྲེལ་རྣམས་སྔར་ལྟར་དྲངས་སོ། །རིགས་པས་འདི་དག་འགོག་ཚུལ་སྟོང་ཐུན་དང་། ལྷག་
མཐོང་ཆེན་མོར་རྒྱས་པར་གསུངས་པའི་བཏགས་ཟིན་པར་ཡང་འཐག་པས་ཅི་བྱ༑ ༈ ད་ནི་
མདོར་བསྡུས་ཏེ་འགལ་བརྗོད་དྲིལ་ན། མེད་དགག་ཡིན་ན་དོན་དམ་མཐར་ཐུག་མ་ཡིན་ན། ཡོངས་
གྲུབ་ཆོས་ཀྱི་བདག་བཀག་ཙམ་ལས་གསུངས་པའི་དགོངས་འགྲེལ་ངེས་དོན་དུ་འདོད་པ་འགལ། མཐའ་
བཞི་ལས་གཞན་པའི་བསམ་བྱ་མི་སྲིད་ན། དོན་དམ་མཐར་ཐུག་མཐའ་བཞི་དང་བྲལ་བ་འགལ།

178
འཕགས་པའི་ཡེ་ཤེས་ཀྱིས་ཅི་ཡང་མི་འཛིན་ན། སྟོང་པ་ཆེན་པོ་འཛིན་པའི་བློ་ཡོད་པ་འགལ། མཐའ་
བཞི་དང་བྲལ་བ་རྟོག་པས་འཛིན་ན། རྟོག་པ་ཐམས་ཅད་འཛིན་པ་མ་ཞིག་པ་དང་འགལ། རྣམ་
གྲངས་མིན་པའི་དོན་དམ་དགག་སྒྲུབ་གང་ཡན་མིན་ན། དགག་སྒྲུབ་དང་དངོས་འགལ་ཡིན་པ་འགལ།
དགག་སྒྲུབ་དངོས་འགལ་མིན་ན། དོན་དམ་མཐར་ཐུག་རིགས་པས་སྒྲུབ་རྒྱུ་ཡོད་པ་འགལ། དོན་
དམ་མཐར་ཐུག་རིགས་པས་སྒྲུབ་རྒྱུ་མེད་ན། དོན་དམ་དཔྱོད་པའི་རིགས་པས་ཆོས་ཅན་ཁེགས་
པ་འགལ། དོན་དམ་དཔྱོད་པའི་རིགས་པས་ཆོས་ཅན་ཁེགས་ན། རྟགས་ཆོས་ཅན་གྱི་སྟེང་དུ་
གྲུབ་པའི་རིགས་པ་དེ་ཡི་ཕྱོགས་ཆོས་གྲུབ་པ་འགལ། མཉམ་བཞག་ཡེ་ཤེས་དོན་དམ་བདེན་པ་ཡིན་
ན་རྟེན་ཅིང་འབྲེལ་བར་འབྱུང་བའི་ཆོས་གང་དག་སྐྱེ་བ་ངོ་བོ་ཉིད་མེད་པ་དེ་དག་ནི་དོན་དམ་པ་ངོ་
བོ་ཉིད་མེད་པ་ཉིད་ཀྱིས་ངོ་བོ་ཉིད་མེད་པ་ཡང་ཡིན་ནོ་ཞེས་པའི་དགོངས་འགྲེལ་གྱི་ལུང་ངེས་དོན་
དུ་འདོད་པ་འགལ། མཉམ་བཞག་ཡེ་ཤེས་ཀྱི་རང་ལ་དམིགས་ན། དེ་ཡི་དམིགས་པ་ལ་དངོས་
དང་དངོས་གང་ཡང་མེད་པ་འགལ། མཉམ་བཞག་ཡེ་ཤེས་ཀྱི་རང་ལ་མ་དམིགས་ན། དེ་དོན་
དམ་པ་ངོ་བོ་ཉིད་མེད་པ་མ་ཡིན་པ་དང་འགལ། དོན་དམ་བདེན་པ་ལ་འདུས་བྱས་ཡོད་ན། དོན་
དམ་བདེན་པ་མཚན་ཉིད་ལྔ་ལྡན་དུ་གསུང་པ་འཐད་པ་འགལ། འདུས་བྱས་ཡིན་ན་དོན་དམ་མིན་
མི་དགོས་ན། རྒྱུ་ལས་བྱུང་བ་ཉིད་ཡིན་ན་འདུས་བྱས་ཡིན་པར་འགྱུར་ལ༑ ༑འདུས་བྱས་ཡིན་
ན་ནི་དོན་དམ་པ་ཡིན་པར་མི་འགྱུར་རོ། །ཞེས་པའི་དགོངས་འགྲེལ་གྱི་ལུང་དེས་དོན་དུ་འདོད་པ་
འགལ། དེ་ལ་སོགས་པའི་འགལ་བའི་ཕྲེང་བས་བློ་གྲོས་ཀྱི་མགུལ་པ་མཛེས་པའི་རྒྱན་དུ་མཛོད་ཅིག།
༈ མ་ལུས་རྒྱལ་བ་ཀུན་གྱི་དགོངས་གཅིག་ཏུ། །སྙིང་རྗེས་བུ་སྡུག་དམིགས་པའི་ལུས་ཅན་དང་།
ཆོས་ཀྱི་རྒྱལ་པོའི་རིགས་སྐྱེས་རྒྱལ་སྲས་ལ། །རབ་དཀར་ཚེམས་ཀྱི་གངས་རིའི་ཕྲེང་བ་ནས། །ཚངས་
དབྱངས་ཟབ་མོའི་སེངྒེའི་ང་རོ་ཡིས། །རྟེན་ནས་འབྱུང་གང་རང་བཞིན་སྟོང་པ་སྟེ། །འདི་ནི་ངེད་
ཅག་ཀུན་གྱིས་ཤེས་རབ་ཀྱི། །ཕ་རོལ་ཕྱིན་པའི་གཞུང་གི་གནད་ཅེས་བསྒྲགས། །ཇི་བཞིན་བཀའ་
སྩལ་དེ་བཞིན་ནང་འཁོར་གྱི། ། ས་ཆེན་འཕགས་པས་ལྟ་བའི་མཐིལ་དུ་བསྐྱངས། །ཁྱེད་ཅག་འདི་

179
ཉིད་དོན་དམ་མཐར་ཐུག་ཏུ། །བཀག་པས་ཟབ་མོའི་གཞུང་བརྒྱའི་སྙིང་དང་མིག །འབྱུང་འདོད་
ལྟ་བས་མནར་མེད་བཞིན་དུ་བསྒྲུབས། །དེ་ཉིད་བཀག་ཕྱིར་འཕགས་པ་ཡབ་སྲས་དང༌། །ཟླ་བའི་
གཞུང་བཞིན་འཇམ་མགོན་བླ་མ་ཡིས། །བསྟན་པའི་སྨན་ལ་དུག་བཞིན་མ་སྡང་ཤིག། ༈ གསུམ་
པ་སྤངས་གཉེན་བརྟགས་པ་ལ་གཉིས། ཕྱོགས་སྔར་བརྗོད་པ་དང་། །དེ་དགག་པའོ། །དང་པོ་ནི།
ཉིད་ཀྱིས་འདི་སྐད་དུ། སྤྱི་ཙམ་དུ་ཆོས་ཀྱི་བདག་འཛིན་ལ་བརྟེན་ནས་གང་ཟག་གི་བདག་འཛིན་
ལྷན་སྐྱེས་འབྱུང་བ་དང་། འཇིག་ལྟ་ལྷན་སྐྱེས་སྤོང་བ་ལ་ཕུང་པོ་བདེན་འཛིན་སྤངས་དགོས་པ་དང་།
འཇིག་ལྟ་ལྷན་སྐྱེས་མ་སྤངས་ན་འཁོར་བར་སྐྱེ་བའི་ལས་འགྲུབ་པ་ལུང་དེའི་དོན་ཡིན་ཡང་ཁྱོད་འདོད་
པ་ལྟར་མ་ཡིན་ཏེ། གདགས་གཞི་ཕུང་པོ་ལ་བདེན་པར་བཟུང་བའི་དབང་གིས་ངར་འཛིན་ལྷན་སྐྱེས་
འབྱུང་ན་ཡང་ཕུང་པོ་དུ་མ་དང་མི་རྟག་པའི་རང་བཞིན་གྱིས་མེད་པའི་བར་དུ་རྟོགས་པའི་ཕུང་པོ་བདེན་
མེད་དམ་ཆོས་བདག་མེད་རགས་པ་ཙམ་རྟོགས་པ་དེ་གང་ཟག་གི་བདག་མེད་ཕྲ་བ་རྟོགས་པ་ནུས་ཏེ།
རྒྱུ་མཚན་ཆ་མེད་ཙམ་གྱིས་ཆོས་དུ་མ་གྲུབ་ཏུ་ཆུག་ཀྱང་དེ་ལ་ངར་འཛིན་པར་མི་བྱེད་དེ། དེ་རྣམས་
དུ་མ་དང་མི་རྟག་པར་མངོན་སུམ་མཐོང་ཚེ་དེ་ལ་བརྟེན་ནས་ང་ཞེས་བློ་བཏགས་པ་ཙམ་ལས་རང་
ངོས་ནས་མ་གྲུབ་པ་མངོན་སུམ་དུ་མཐོང་སྟེ་གདགས་གཞིའི་ཆོས་དེ་དག་བདག་ཏུ་འཛིན་པའི་དམིགས་
རྣམ་དང་མི་མཐུན་པའི་ཕྱིར། དེས་ན་ཇི་སྲིད་ཕུང་པོའི་ཚོགས་པ་ལ་རིལ་པོ་གཅིག་པོའི་ངོ་བོར་
བདེན་པར་འཛིན་པ་དེ་སྲིད་དུ་གང་ཟག་དེ་ལ་ངར་འཛིན་པ་ཡོད་ཅེས་པའི་དོན་ཏེ། རིན་ཆེན་ཕྲེང་
བ་ལས། འདུས་པ་ཡོད་མེད་ཉིད་ཀྱི་ཕྱིར། །གཟུགས་ཀྱང་དོན་དུ་དོན་མེད་དོ། །ཞེས་སོགས་
ཀྱིས་དབང་པོའི་ཡུལ་དུ་སྣང་བའི་ཕུང་པོ་རྣམས་ཆ་བཅས་དང་དེ་ལ་འདུས་པའི་ངོ་བོ་མེད་པར་སྒྲུབ་
པའི་རིགས་པ་རྒྱས་པར་བཤད་པ་བཞིན་ནོ། དེ་དག་གི་དོན་ཟླ་བའི་ཞབས་ཀྱིས་ཀྱང་རྒྱས་པར་གསུངས་
ཏེ་ཕུང་པོ་བདེན་མེད་དུ་རྟོགས་དགོས་པ་འདི་ཉན་ཐོས་ཀྱི་དབང་དུ་མཛད་པ་ཡིན་པར། དེ་ལྟར་བྱང་
ཆུབ་སེམས་དཔས་ཀྱང་མཐོང་ནས་སོགས་ཀྱིས་གསལ་བ་དང་། མདོ་ལས་ཀྱང་། གཟུགས་ནི་
དབུ་བརྡོལ་བ་འདྲ། ཞེས་སོགས་གསུངས་པ་དེ་ཉན་ཐོས་པའི་ལུགས་ཀྱི་ཆོས་བདག་མེད་བསྟན་

180
པ་ཡིན་ཞེས་འཇུག་པ་རང་འགྲེལ་དུ་གསུངས་ལ། དེ་ལྟར་གང་ཟག་གི་བདག་དེ་བརྟེན་ནས་བཏགས་
པ་ཙམ་གྱི་སྟོང་ཉིད་ཁོང་དུ་ཆུད་པར་གྲོལ་བ་མི་སྲིད་ཅིང་། གང་ཟག་གི་བདག་ཕུང་པོ་ལ་བརྟེན་ནས་
གདགས་པ་ཙམ་ཡིན་པ་དེ་བཞིན་དུ་བུམ་སོགས་ཆོས་རྣམས་ཀྱང་རང་རང་གི་ཡན་ལག་ལ་བརྟེན་
ནས་བཏགས་པ་ཙམ་ཡིན་ལ། གང་བཏགས་པ་ཙམ་ལས་རང་གི་ངོ་བོས་མ་གྲུབ་པ་དེ་ལ་སྟོང་ཉིད་
ཅེས་བྱ་བ་ཁོ་ན་ཡིན་པས་སྤྱིར་སྟོང་ཉིད་མ་རྟོགས་ན་འཁོར་བ་ལས་གྲོལ་བ་མི་སྲིད་པར་ཟླ་བས་བཞེད་
ཀྱི་ཆ་མེད་གཉིས་སོགས་ཆོས་ཐམས་ཅད་སྟོང་པར་ཤེས་པའི་ཆོས་བདག་མེད་ཕྲ་མོ་ཡོངས་སུ་རྫོགས་
པར་ཉན་རང་དགྲ་བཅོམ་པས་རྟོགས་དགོས་པར་མི་བཞེད་དོ། དེའི་ཚུལ་འོག་ཏུ་འཆད་པར་འགྱུར་
རོ༑ ༑ཞེས་དང་། ཡང་ཕུང་པོ་དུ་མ་དང་མི་རྟག་པའི་ཕྱོགས་སུ་ཁོ་ཐག་ཆོད་ཚེ་དུ་མ་དེ་བཞིན་ང་
དུ་མར་འཛིན་པ་དང་དེའི་ནང་གི་གང་རུང་གཅིག་དམིགས་ཀྱི་བཀར་ཏེ་ངར་འཛིན་པ་མི་སྲིད་པའི་
ཕྱིར་རོ། །གལ་ཏེ་ཕུང་པོ་དུ་མ་དང་མི་རྟག་པར་མངོན་སུམ་དུ་རྟོགས་ཀྱང་གང་ཟག་གི་བདག་མེད་
མངོན་སུམ་དུ་མི་རྟོགས་ན་གཅིག་དུ་བྲལ་གྱི་རིགས་པ་དང་། རྣམ་བདུན་ཤིང་རྟའི་རིགས་པ་ཁོ་
ནས་ངར་འཛིན་ལྷན་སྐྱེས་ཀྱི་ཞེན་ཡུལ་རྩ་བ་དྲུང་ནས་ཕྱུང་བ་མི་སྲིད་པར་འགྱུར་ན་ཡང་རིགས་པ་
དེ་དག་གིས་གང་ཟག་གི་བདག་མེད་རྫོགས་པར་གཏན་ལ་འབེབས་ནུས་པར་ཀུན་གྱིས་ཐུན་མོངས་
སུ་བཞེད་པའི་ཕྱིར་རོ། །དེས་ན་བདག་འཛིན་གང་དང་འཛིན་སྟངས་མི་མཐུན་པ་བདག་མེད་ཀྱི་
ངེས་ཤེས་གོམས་པ་མཐར་ཐུག་པ་ན་བདག་མེད་ལ་གསལ་སྣང་སྐྱེ་བའི་བདག་འཛིན་དྲུང་ནས་འབྱིན་
པ་ཡིན་གྱི་ཆོས་དུ་མ་དམིགས་པ་ཙམ་དང་། དེ་ཡང་བཏགས་པ་ཙམ་གྱི་རང་རྒྱུད་ཀྱིས་བསྡུས་པར་
སྣང་ཡང་དེས་ལྷན་སྐྱེས་ཀྱི་ངར་འཛིན་མི་སྐྱེད་དོ། ཞེས་དང༌། ཡང་སྤྱིར་སྟོང་ཉིད་མ་རྟོགས་
པར་འཁོར་བ་ལས་གྲོལ་བ་ཡོད་མེད་དང་། འཁོར་བ་ལས་གྲོལ་བ་དེ་ཙམ་གྲོལ་བ་མཐར་ཐུག་ཡིན་
ཀྱང་དཔྱད་པ་སྐབས་སུ་ཆེས་བབས་པ་ཡིན་ལ། ཅིས་ཀྱང་སྐབས་སུ་མ་བབས་པའི་དོན་མེད་ཀྱི་
ངག་ཞིག་ཡིན་ན་གཞུང་འདིར་སྐབས་འདིའི་མཇུག་ཐོག་དེ་མ་ཐག་ཏུ་ཡང་། ཉོན་མོངས་ཞེས་བྱའི་
སྒྲིབ་པ་ཡི། ཞེས་དང་། ཡང་ཉོན་མོངས་མངོན་གྱུར་ཙམ་རེ་ཞིག་སྤངས་པའི་གང་ཟག་དེའི་མངོན་

181
། མི་རྟག་སོགས་བཅུ་དྲུག་གི་ལམ་
གྱུར་སྤངས་པ་དེ་མ་ཐག་ཏུ་དགྲ་བཅོམ་པ་དེར་འགྱུར་པར་ཐལ
། མངོན་
གོམས་པས་ཉོན་མོངས་ཟད་ནས་དགྲ་བཅོམ་ཐོབ་པའི་ཕྱིར་ཞེས་སྦྱར་བ་འདིས་དཔྱད་ན
འགྱུར་ཞེས་ཁྱད་པར་དེ་གཏན་ནས་མ་སྦྱར་ན་ནི་སྐབས་ཀྱི་ཞེས་འདོད་ལ་འབྲེལ་མེད་ཀྱི་ངག་ཏུ་འགྱུར་
། དེ་ལྷག་བཅས་དགྲ་བཅོམ་
ཏེ་ཉོན་མོངས་པ་སྤངས་པས་གྲོལ་ན་དེའི་དེ་མ་ཐག་གྲོལ་བར་འགྱུར་ལ
།གོང་
ལ་སྦྱར་ནས་འཆད་ཚུལ་ལྟར་མི་བྱེད་ན་དེ་ལྟར་སྨྲ་བས་ཕྱི་རྒོལ་ཐལ་བ་ཅི་ཡང་མི་འཇུག་གོ 
དུ་བདེན་པ་མཐོང་བས་ཞེས་སོགས་ཀྱི་སྐབས་བཞིན་བདེན་བཞི་བཅུ་དྲུག་རྟོགས་པས་གྲོལ་བར་འདོད་
པའི་ཁས་ལེན་དེ་འདིར་ཡང་དོན་གྱིས་རྟགས་སུ་གོའོ་སྙམ་ན་མི་གོ་སྟེ་སྐབས་འདིར་ཉོན་མོངས་སྤངས་
པས་གྲོལ་ན་ཞེས་པ་འདི་དེ་མ་ཐག་ཏུ་དེར་འགྱུར་རོ་ཞེས་པའི་རྒྱུ་མཚན་དུ་དངོས་སུ་བཀོད་པ་བོར་
། །གལ་ཏེ་ཚིག་
ནས་དོན་གཞན་ལ་སྙེགས་པར་མི་རིགས་ཏེ་ཚིག་གི་འབྲེལ་མི་འགྲིགས་པའི་ཕྱིར་རོ
གི་སྟེང་ནས་དེ་འདྲའི་དཔྱད་པ་ཞིབ་མོ་བྱེད་པ་བོར་ནས་རགས་པ་ཙམ་དུ་རྟགས་ཆོས་དོན་གསུམ་
ཕྱིར་རྒོལ་གྱི་ངོར་སྐབས་འདིར་མི་རྟག་སོགས་བཅུ་དྲུག་གོམས་པའི་
དེ་ལྟར་འགྲིགས་ན་ཡང་། 
ཉོན་མོངས་མངོན་གྱུར་ཙམ་སྤངས་པའི་དེ་མ་ཐག་ཏུ་གྲོལ་བར་འཐད་ཞེས་
ལམ་གྱིས་གྲོལ་ན། 
བརྗོད་པ་དེའི་ཁྱབ་པ་རྣལ་མ་དང་ཁས་བླངས་གང་གི་ཀྱང་མ་གྲུབ་པས་ན་ཁྱབ་མེད་ཀྱི་ལན་འདེབས་
ཡང་མངོན་གྱུར་ཙམ་སྤངས་པས་མི་གྲོལ་བ་ཕྱིར་རྒོལ་བས་ཀྱང་འདོད་བཞིན་དུ་མངོན་
རིགས་ཀྱི། 
གྱུར་ཙམ་སྤངས་དུས་ནས་གྲོལ་པ་ལ་འདོད་ལན་བཏབ་ནས་དེ་འདྲའི་མངོན་གྱུར་སྤངས་པའི་སྤོང་
བ་པོ་དེ་ལ་ཡང་སྲིད་འཕེན་བྱེད་ཀྱི་སྲེད་པ་ངེས་པར་མེད་ཅེས་སྨྲ་བའི་ཕྱིར་རྒོལ་བླུན་པོ་དེ་འདྲ་ལ་
ཞི་ལྷས་དགག་པ་མཛད་པར་མི་འོས་སོ། །ཡང་དོན་བསྡུས་ན་མི་རྟག་སོགས་བཅུ་དྲུག་གོམས་པའི་
ལམ་གྱིས་མི་གྲོལ་བར་སྒྲུབ་འདོད་ན་དེས་མི་གྲོལ་བའི་རྒྱུ་མཚན་དེ་ཐོག་མ་ནས་བརྗོད་རིགས་ཀྱི
ཁར་འགྲོ་བ་ལ་ལྟག་པ་བསྐོར་བའི་དཔེ་ལྟར་འབྲེལ་མེད་གཞན་བརྗོད་ནས་རང་གི་རང་ལ་ངལ་བ་
སྒྲུབ་པ་འདི་འདྲ་བྱེད་མི་དགོས་སོ། །ཞེས་སོགས་སྨྲ་བར་བྱེད་དོ། ༈ གཉིས་པ་དེ་དགག་པ་ལ་
། དང༌
སྤྱོད་འཇུག་རྩ་འགྲེལ་དང་འགལ་བ་གཉིས
ཡང་༑ ༑གཞུང་གཞན་དང་འགལ་བ་དང༌། 

182
པོ་ལའང་ཟླ་བའི་གཞུང་གི་གནོད་བྱེད། ལེགས་ལྡན་གྱི་གཞུང་གི་གནོད་བྱེད། དེ་ལས་གཞན་པའི་
གཞུང་གི་གནོད་བྱེད་དང་གསུམ་ལས། དང་པོ་ནི། སྒྲུབ་བྱེད་ཀྱི་རྩ་བ་གང་གྲུབ་ན་ལོག་རྟོག་ལྷག་
མ་རྣམས་ཞར་ལ་ཁེགས་པར་འགྱུར་བའི་སྒྲུབ་བྱེད་ནི་ཆོས་ཅན་མཐའ་དག་གི་ཆོས་ཉིད་རྟོགས་པའི་
ཡེ་ཤེ་ཐར་པའི་སྒོ་ཁོ་ནར་གྲུབ་པ་ལ་ཐུག་པས། དེ་ཡང་དེ་ལས་གཞན་དུ་སྨྲ་བའི་ཉན་ཐོས་སྡེ་པའི་
ལུགས་འགོག་པ་དང་། དེ་ལ་དབུ་མ་པས་ལན་བཏབ་ཚུལ་ཤེས་དགོས་པས། དེའི་ཕྱིར་ཕྱོགས་
སྔ་མའི་རྩོད་པ་ནི། སྤྱོད་འཇུག་ལས། བདེན་པ་མཐོང་བས་གྲོལ་འགྱུར་གྱི། །སྟོང་ཉིད་མཐོང་
བས་ཅི་ཞིག་བྱ། །ཞེས་པ་ལྟར་ལེགས་ལྡན་གྱིས་དབུ་མ་སྙིང་པོ་ལས། བདེན་པ་མཐོང་བས་དེ་
ཉིད་མིན། །དེ་ཉིད་མེད་པར་ཐལ་བར་འགྱུར། །ནམ་མཁའི་ལྷ་ཡིས་བསྟན་པ་བཞིན། །དེ་ཉིད་
ཡིན་པ་མི་འདོད་དོ། །ཞེས་བདེན་པ་མཐོང་བ་ཁོ་ནས་གྲོལ་བ་དང་། དེ་ལས་གཞན་པའི་དེ་ཁོ་ན་
ཉིད་བསྟན་པ་མི་འཐད་ཅེས་པ་དེ་ཡི་འགྲེལ་པ་ལས
ཐེག་པ་ཆེན་པོ་ལ་ཡང་སྡུག་བསྔལ་དང་། ཀུན་
འབྱུང་བ་དང༌། འགོག་པ་དང༌། ལམ་མ་ཡིན་ལ། སྡུག་བསྔལ་ལ་སོགས་པ་ཤེས་པས་ཀྱང་ཡོངས་
སུ་མྱ་ངན་ལས་མི་འདའོ། །ཞེས་སྟོན་པའི་ཚིག་ཡོད་པར་གྲགས་ཏེ། བདེན་པ་མཐོང་བ་དེ་ཁོ་ན་
ཉིད་མ་ཡིན་ན་དེ་མ་ཡིན་པའི་དེ་ཁོ་ན་ཉིད་གཞན་གང་ཡིན་ཞེས་བརྗོད་དོ། །ཐེག་པ་ཆེན་པོ་ལས་
བསྟན་པའི་དེ་ཁོ་ན་ཉིད་ཡོད་ཞེ་ན། དེ་ནི་རིགས་པ་མ་ཡིན་ཏེ། བདེན་པ་མཐོང་བ་ལས་གཞན་
ཡིན་པའི་ཕྱིར། ནམ་མཁའི་ལྷས་བསྟན་པ་བཞིན་ནོ། དེ་དག་ནི་འདི་ལྟ་བུའི་དོན་ཁོ་ན་ཉིད་སྟོན་
ཏེ་གསེར་གྱི་སྣོད་དུ་གསེར་གྱི་ཁབ་ཀྱིས་གྲོག་མ་ཕུག་ནས་བསད་ན་འཁོར་བ་ལས་གྲོལ་བར་འགྱུར་
ལ༑ ༑
དེ་གསོད་པ་པོ་ཡང་ཐར་པའི་ས་བོན་བསགས་པར་འདོད་པ་དང༌། བ་ལང་ལ་སོགས་པ་
བསད་པ་དང་བསྐྱེད་པར་བྱེད་པ་ལ་ཉལ་པོ་བྱས་པས་མཐོ་རིས་ལ་སོགས་པའི་རྒྱུ་ཡིན་ནོ
། །ཞེས་
བཀོད་པ་བཞིན་ནོ། །
ཡང་དེ་དག་གི་བདེན་པ་མཐོང་བ་ལམ་གྱི་རིམ་པའི་བགྲོད་ཚུལ། ཤེར་འབྱུང་
གིས་ཕྱོགས་སྔར་བླངས་ཚུལ་འདི་ལྟར་བྱེ་བྲག་ཏུ་སྨྲ་བ་ལ་སོགས་པ་རྣམས་ཆོས་ཐམས་ཅད་ཀྱི་སྟོང་
པ་ཉིད་ཀྱིས་སྒྲིབ་པ་ཐམས་ཅད་སྤོང་བར་མི་བཟོད་པས་འཕགས་པའི་བདེན་པ་བཞི་མཐོང་བ་དང་

183
སྒོམ་པ་དེའི་ཐབས་སུ་འདོད་པས། བདེན་པ་མཐོང་དང་བསྒོམས་པ་ལས། ཉོན་མོངས་སྤོང་བར་
བཤད་པ་ཡིན། ཞེས་བརྗོད་པ་ཡིན་ནོ། །དེ་ལ་ཞུགས་པས་ཐོས་པ་དང་། བསམ་པ་དང་ལྡན་པ་
བསྒོམ་པ་ལ་ཞུགས་པ་མི་གཙང་བ་དང་། དབུགས་འབྱུང་བ་དང་རྔུབ་པ་དང་། དྲན་པ་དང་། དྲན་
པ་ཉེ་བར་བཞག་པ་སྒོམ་པ་གྲུབ་པའི་རིམ་པས་མི་རྟག་པ་དང་། སྡུག་བསྔལ་པ་དང་། སྟོང་པ་དང༌།
བདག་མེད་པ། ཞེས་སོགས་ཀྱིས་རྣམ་པ་བཅུ་དྲུག་པོ་འདི་རྣམས་ཀྱི་སྡུག་བསྔལ་གྱི་བདེན་པ་ལ་སོགས་
པ་མཐོང་ཏེ། དྲོ་བར་གྱུར་པ་ལ་སོགས་པ་ངེས་པར་འབྱེད་པའི་ཆ་དང་མཐུན་པའི་སྒོ་ནས་སྡུག་
བསྔལ་ལ་ཆོས་ཤེས་པའི་བཟོད་པ་ལ་སོགས་པ་སྐད་ཅིག་མ་བཅོ་ལྔའི་མཚན་ཉིད་ནི་མཐོང་བའི་ལམ་
ཡིན་ལ། དེའི་རྗེས་ལ་བསྒོམ་པའི་ལམ་ཐོབ་པས་མཐོང་བ་དང་བསྒོམ་པས་སྤང་བར་བྱ་བའི་ཁམས་
གསུམ་གྱི་ཉོན་མོངས་པ་དང༌། ཉེ་བའི་ཕུང་པོ་སྤངས་པས་ཟད་པ་དང་མི་སྐྱེ་བའི་ཤེས་པ་སྐྱེ་བ་འགྱུར་
ཏེ༑ ༑དེ་ལྟར་ན་འཕགས་པའི་བདེན་པ་རྣམས་མངོན་པར་རྟོགས་པའི་རིམ་པ་མདོར་བསྡུས་པ་ཡིན་
ནོ༑ ༑འདིས་འཕགས་པའི་བདེན་པ་མཐོང་བ་ལས་གྲོལ་བར་བརྗོད་པ་ཡིན་ནོ། །དེ་ལྟར་བས་ན་
གྲོལ་བ་འདི་ཉིད་ཀྱིས་ཆོག་པས་སྟོང་ཉིད་མཐོང་བས་ཅི་ཞིག་བྱ་སྟེ། ཞེས་དང་པོ་ཐོས་བསམ་བསྒོམ་
པས་ཉོན་མོངས་གང་ཤས་ཆེ་བའི་གཉེན་པོ་དང༌། བདེན་པ་སྒོམ་པའི་སྦྱོར་བ་དང༌། དངོས་གཞི་
མཐོང་སྒོམ་གྱི་ལམ་གྱིས་མྱང་འདས་མངོན་དུ་བྱེད་ཚུལ། མཛོད་ནས་འབྱུང་བ་བཞིན་འདོད་པ་
ཕྱོགས་སྔར་བཀོད་པའོ། །གཉིས་པ་དེ་ལ་ཐལ་འགྱུར་པས་བདེན་པ་མཐོང་བ་ཙམ་གྱི་ཐར་པ་ཐོབ་
པ་བཀག་ནས། དེ་ཐོབ་པ་ལ་ཆོས་ཉིད་ཐམས་ཅད་རྟོགས་དགོས་གསུངས་པའི། དང་པོ་ཟླ་བའི་
གཞུང་གི་གནོད་བྱེད་ནི། ཉན་རང་གི་ཆོས་ཐམས་ཅད་ཀྱི་ཆོས་ཉིད་མ་རྟོགས་ཟེར་བ་ལ། འོ་ན་
བྱང་ཆུབ་སེམས་དཔའ་ཡང་སེམས་བསྐྱེད་མ་ཐག་ཏུ་ལྷག་པའི་བསམ་པའི་ཆེ་བ་ཉིད་ཀྱིས་ཉན་ཐོས་
དང་རང་སངས་རྒྱས་ཐམས་ཅད་ཟིལ་གྱིས་གནོན་གྱི་ཞེས་སོགས་ཀྱི་ལུང་ལས། ཉན་རང་གི་དེ་
ལྟར་རྟོགས་པ་མི་འགྲུབ་པར་ཐལ། འདོད་མི་ནུས་ཏེ། འཇུག་འགྲེལ་དུ་ལུང་འདི་ལས་ནི། ། ཉན་
ཐོས་དང་རང་སངས་རྒྱས་རྣམས་ལ་ཡང་ཆོས་ཐམས་ཅད་རང་བཞིན་མེད་པར་ཤེས་པ་ཡང་ཡོད་

184
དོ་ཞེས་བྱ་བར་གསལ་བར་ངེས་ཏེ་ཞེས་གསུངས་སོ། གཞན་ཡང་ལེན་པ་མེད་པའི་མྱང་འདས་
ཐོབ་པ་ལ་སྔར་ལྟར་རྟོགས་མི་དགོས་པར་ཐལ། འདོད་པ་དེའི་ཕྱིར། འདོད་ན། བཞི་བརྒྱ་པའི་
འགྲེལ་པ་ལས། ཡང་ཇི་ལྟ་ར་ལེན་པ་མེད་པ་ཉིད་འཐོབ་ཅེ་ན་དངོས་པོ་ཐམས་ཅད་རང་བཞིན་མེད་
པ་ཉིད་དུ་མཐོང་བ་ལས་སོ། །གལ་ཏེ་དངོས་པོ་རྣམས་མཐའ་ཡས་པ་དེའི་ཡུལ་ཅན་དེ་ཇི་ལྟར་བལྟ་
བར་ནུས། ཆོས་གཅིག་ཀྱང་ཡོངས་སུ་མ་ཤེས་ཤིང་མ་སྤངས་པར་སྡུག་བསྔལ་གྱིས་མཐར་བྱེད་
ལ་ཡང་མི་སྲིད་དེ་བཞིན་དུ་བཅོམ་ལྡན་འདས་ཀྱིས་སྐད་ཅིག་གཅིག་དང་ལྡན་པའི་ཤེས་རབ་ཀྱི་གང་
ཅུང་ཟད་ཤེས་པར་བྱ་བ་དང་བལྟ་བར་བྱ་བ་དང་མངོན་སུམ་དུ་བྱ་བ་དེ་ཐམས་ཅད་མངོན་སུམ་དུ་
མཛད་དོ། །ཞེས་འདོན་པ་ཡང་ཡིན་ཏེ། དེའི་ཕྱིར་འདི་ལྟར་བལྟ་བར་བྱ་ཞེ་ན། བཤད་པར་བྱ་
སྟེ༑ ༑དངོས་པོ་གཅིག་གིས་ལྟ་བོ་གང༌། །དེ་ནི་ཀུན་གྱི་ལྟ་བོར་བཤད། །གཅིག་གི་སྟོང་ཉིད་གང་
ཡིན་པ། །དེ་ནི་ཀུན་གྱི་སྟོང་ཉིད་དོ། །ཞེས་གསུངས་པའི་ཕྱིར། སྐྱོན་མེད་དེ། ཡང་དེ་ལྟར་
གསུངས་པ་ནི། དེ་ལྟར་རྟོགས་ནུས་པའི་དབང་དུ་བྱས་ཀྱི་ཉན་རང་ལ་མིན་ནོ་ཞེ་ན། འོ་ན་ཉན་
རང་གི་སྡུག་བསྔལ་མཐར་བྱེད་པ་ལ་དེ་ལྟར་རྟོགས་མི་དགོས་པར་ཐལ། སྔར་གྱི་འདོད་པ་དེའི་
ཕྱིར་རོ། །འདོད་ན། ཐེག་དམན་གྱི་མདོ་ལས། དགེ་སློང་དགང་ནི་ཆོས་གཅིག་མ་ཤེས་ཤིང་
ཡོངས་སུ་མ་ཤེས་པར་སྡུག་བསྔལ་གྱི་མཐར་བྱེད་པ་མི་སྨྲའོ། ཞེས་པའི་དོན་དུ་སྐབས་འདི་དང་
སྦྱར་ནས་ཟླ་བས་བཤད་པའི་ཕྱིར། གཞན་ཡང་ལེན་པ་མེད་པའི་མྱང་འདས་ཐོབ་ཕྱིར་དུ་སྔར་ལྟར་
ཐེག་ཆེན་གྱི་སྒོམ་པར་ཐལ། ཡང་ཇི་ལྟར་ལེན་པ་མེད་པ་ཐོབ་ཅེས་པ་ཁྱོད་ཀྱི་ཐེག་ཆེན་ལ་སྦྱར་བའི་
ཕྱིར༑ ༑འདོད་ན། ཆོས་བཅུ་པའི་མདོ་ལས། ཨེ་མའོ་ཨེ་མ་བདག་ལེན་པ་མེད་པར་ཟག་པ་
རྣམས་ལས་སེམས་རྣམ་པར་གྲོལ་བར་གྱུར་ཅིག་ཅེས་དོན་ཉུང་ངུར་མི་བྱེད་དོ། ། བྱ་བ་ཉུང་ངུར་
མི་བྱེད་ཅིང༌། ཞེས་པ་ལྟར་རིན་ཕྲེང་ལས། འགྲོ་བ་དོན་མེད་ཤེས་ནས་ནི། ། རྒྱུ་མེད་པ་ཡི་མེ་
བཞིན་དུ། །གནས་མེད་ལེན་མེད་མྱ་ངན་འདའ། །དེ་ལྟར་བྱང་ཆུབ་སེམས་དཔས་ཀྱང་། །མཐོང་
ནས་བྱང་ཆུབ་ངེས་པར་འདོད། །འོན་ཀྱང་དེ་ཉིད་སྙིང་རྗེ་ཡིས། བྱང་ཆུབ་བར་དུ་སྲིད་མཚམས་

185
སྦྱོར༑ ༑ཞེས་གསུངས་པའི་ཕྱིར། དེས་ན་ལེན་པ་མེད་པའི་མྱང་འདས་དང༌། མྱང་འདས་ཀྱི་
དབྱེ་བ་ཕྱེད་པ་གྱིས་ཤིག །གཞན་ཡང་། ཆོས་ཤེས་པ་མི་མཇུག་ཐོགས་སུ། ཞེས་སོགས་ཀྱི་
མཐོང་ལམ་གྱི་ཆོས་ཉིད་གཟིགས་ཚུལ་ཐེག་པ་གསུམ་གང་དང་སྦྱར་རམ་མི་སྦྱར། དང་པོ་ལྟར་
ཐེག་དམན་གྱི་མཐོང་ལམ་སྡུག་བསྔལ་ཆོས་ཤེས་ཀྱི་མ་རྟོགས་པའི་ཆོས་ཉིད་མེད་པར་ཐལ་
ན༑ ༑
ཏེ༑ ༑འདི་ཉིད་ཀྱི་འགྲེལ་པ་ལས། དེ་ལྟར་ན་ཆོས་ཤེས་པས་སྐད་ཅིག་གཅིག་ལ་རྟེན་ཅིང་འབྲེལ་
བར་འབྱུང་བ་མཐོང་བས་སྔོན་མ་མཐོང་བའི་བལྟ་བར་བྱ་བ་གཞན་མི་སྲིད་དོ། །ཞེས་གསུང་པའི་
ཕྱིར༑ ༑གཉིས་པའང་མི་འཐད་དེ། ཐེག་དམན་གྱི་མདོ་ལས། སུས་རྟེན་ཅིང་འབྲེལ་བར་འབྱུང་
བ་མཐོང་བ་དེ་ཆོས་མཐོང་ངོ༌། །སུས་ཆོས་མཐོང་བ་དེ་སངས་རྒྱས་མཐོང་ངོ་ཞེས་པའི་དོན་དུ་
གཞུང་འདི་སྦྱར་ནས་འགྲེལ་པས་བཤད་པའི་ཕྱིར་ཏེ། དེ་ཉིད་ལས། དེ་བས་ན་མྱ་ངན་ལས་འདས་
པ་དང་ཁྱད་པར་མེད་པའི་ཕྱིར་རྟེན་ཅིང་འབྲེལ་བར་འབྱུང་བ་ཡང་ཆོས་ཤེས་བྱ་སྟེ། དེ་མཐོང་
བོས་མྱ་ངན་ལས་འདས་པ་ཡང་མཐོང་བས་ན་སུས་རྟེན་ཅིང་འབྲེལ་བར་འབྱུང་བ་མཐོང་བ་དེས་
ཆོས་མཐོང་ངོ༌། །ཆོས་ཀྱི་ངོ་བོ་ཉིད་དང་སངས་རྒྱས་བཅོམ་ལྡན་འདས་ཐ་མི་དད་པས་ན་དེ་མཐོང་
བས་སངས་རྒྱས་མཐོང་བ་ཡིན་ནོ། །ཞེས་ཆོས་ཉིད་མངོན་སུམ་གྱི་རྟོགས་པ་ལ་སྦྱར་བའི་ཕྱིར།
གཞན་ཡང་ཕྲ་བའི་ཆོས་ཅན་ལ་བདེན་གྲུབ་མ་ཁེགས་པར་ཆོས་ཉིད་མངོན་སུམ་དུ་རྟོགས་པ་ཡོད་པར་
ཐལ༑ ༑ ཟླ་བའི་ཞབས་ཀྱི་ཆ་མེད་གཉིས་སོགས་ཀྱི་ཆོས་ཐམས་ཅད་སྟོང་པ་ཉན་རང་དགྲ་བཅོམ་
པའི་རྟོགས་དགོས་པ་མི་བཞེད་ཅེས་ཁྱོད་ཀྱི་ཁས་བླངས་པའི་ཕྱིར། འདོད་ན། རིགས་པ་དྲུག་ཅུ་
པ་ལས། ཆོས་ཤེས་དེ་ཡི་འོག་ཏུ་ནི། ། འདི་ལ་བྱེ་བྲག་དབྱེ་ཡོད་ན། །ཤིན་ཏུ་ཕྲ་བའི་དངོས་ལ་
ཡང་༑ །གང་གིས་སྐྱེ་བར་རྣམ་རྟགས་པ། །རྣམ་པར་མི་མཁས་དེ་ཡི་ནི། །རྐྱེན་ལས་བྱུང་བའི་
དོན་མ་མཐོང་། །ཞེས་དང་། འགྲེལ་པར། མི་མཁས་པ་སུས་དངོས་པོ་ཤིན་ཏུ་ཕྲ་བ་ལ་རང་གི་
ངོ་བོར་སྐྱེ་བར་རྣམ་པར་བརྟགས་པས་རྟེན་ཅིང་འབྲེལ་བར་འབྱུང་བའི་དོན་ངོ་བོ་ཉིད་ཀྱིས་སྐྱེ་བ་མེད་
ཅིང་རོ་གཅིག་པའི་དོན་མི་ཤེས་པ་ཡིན་ན། རགས་པས་ལ་སོགས་པ་ལྟ་ཅི་སྨྲོས། ཇི་ལྟར་རྟེན་

186
ཅིང་བྲེལ་བར་འབྱུང་བའི་དོན་དེ་མཚན་ཉིད་གཅིག་ཏུ་མཐོང་སྟེ། རིམ་གྱིས་གོམས་པར་བྱས་ནས་
མ་རིག་པ་མ་ལུས་པར་འགག་ཏེ། རྟེན་ཅིང་འབྲེལ་བར་འབྱུང་བའི་ངོ་བོ་ཉིད་ལ་དམིགས་པའི་ཤེས་
པ་ལ་གནས་པ་ནི་མཐོང་བའི་ཆོས་ལ་མྱ་ངན་ལས་འདས་པ་དང་
། བྱ་བ་བྱས་པ་ཞེས་བྱ་བར་རྣམ་
པར་བཞག་སྟེ་གཞན་དུ་མ་ཡིན་ནོ། །ཞེས་གསུངས་པའི་ཕྱིར་དང༌། འདིར་དངོས་བསྟན་གྱི་མཐོང་
ཆོས་ལ་བྱ་བ་བྱེད་པ་ཡང་ཐེག་དམན་ལ་སྦྱར་ཏེ། འདི་ཉིད་ལས། ལུང་དག་ལས། དགེ་སློང་
མཐོང་བའི་ཆོས་ལ་མྱ་ངན་ལས་འདས་པ་ཞེས་གསུངས་པ་དང་། འཕགས་པ་ཤཱ་རིའི་བུས་མྱ་ངན་
ལས་འདས་པ་མངོན་སུམ་དུ་བྱས་ཏེ། མདོ་འདི་བཤད་དོ། །ཞེས་འབྱུང་བ་དེ་ཉིད་དེའི་མཐོང་
བའི་ཆོས་ལ་མྱ་ངན་ལས་འདས་པ་ཡིན་པར་བལྟའོ། །ཞེས་གསུངས་པའི་ཕྱིར། གཞན་ཡང་ཆོས་
གཅིག་གི་ཆོས་ཉིད་མངོན་སུམ་དུ་རྟོགས་ན་ཆོས་ཐམ་ཅད་ཀྱི་ཆོས་ཉིད་མངོན་སུམ་རྟོགས་མི་དགོས་
ན༑ ༑སོ་སྐྱེ་སྔོན་འཛིན་དབང་མངོན་ཆོས་ཅན། ཆོས་ཐམས་ཅད་རང་བཞིན་གྱིས་སྐྱེ་བ་སོགས་
མེད་པར་རྟོགས་པ་ཐལ། སྔོན་པོའི་དོན་དམ་པ་ལ་མ་འཁྲུལ་བའི་ཚད་མ་སོང་བའི་ཕྱིར། །འདོད་
ན༑ ༑ སོ་སྐྱེ་རྣམས་འབད་མེད་དུ་གྲོལ་བར་ཐལ་ཞེས་འཕེན་མི་རིགས་པ་ཐལ། ཁྱོད་ལྟར་ན་རྩ་
བའི་ཐལ་འགྱུར་ལ་མ་ཁྱབ་པའི་སྐྱོན་དུ་ཐེག་དམན་མཉམ་བཞག་ཡེ་ཤེས་རྣམས་བཞག་ཆོག་ཅིང་
ཕྱིར་རྒོལ་ཉན་ཐོས་སྡེ་པའི་ཀྱང་དེ་ལྟར་མི་འདོད་པའི་ཐལ་འགྱུར་ལྟར་སྣང་དུ་འགྱུར་བའི་ཕྱིར། ཟླ་
བས་རིམ་པ་བཞིན། སྔར་མའི་ཁྱབ་སྒྲུབ་ལ། ཆོས་འདི་ཐམས་ཅད་མེད་པ་སྟེ། །སྐྱེ་བ་མེད་ཅིང་
འབྱུང་བའང་མེད། །རྟག་ཏུ་སྟོང་པ་བྱེད་མེད་གནས། །འདི་ནི་མཁས་པའི་སྤྱོད་ཡུལ་ཡིན། ཞེས་
པའི་དོན་དུ་སྦྱར་ཏེ། དེ་ལྟར་མཐོང་བ་ནི་དེ་ཁོ་ན་མཐོང་བ་སྟེ། དེ་ཡང་བྱིས་རྣམས་ལ་མེད་དོ།
ཞེས་གསུངས་པའི་ཕྱིར། ཕྱི་མའི་ཁྱབ་སྒྲུབ་དུ། གལ་ཏེ་དབང་པོ་འདི་དག་ཚད་ཡིན་ན། །ཕགས་
པའི་ལམ་གྱིས་སུ་ལ་ཅི་ཞིག་བྱ། ཞེས་པའི་སྒྲུབ་ནས། དེ་ལྟར་བྱིས་པ་རྣམས་ཀྱང་ཡང་དག་པ་
མཐོང་བའི་ཕྱིར་དགྲ་བཅོམ་པ་བཞིན་དུ་དེ་དག་ཐམས་ཅད་བཏང་བས་མྱ་ངན་ལས་འདས་པར་འདོད་
པར་གྱིས་ཤིག ཞེས་གསུངས་པའི་ཕྱིར། དེས་ན་སྔོན་པོ་ལྟ་བུ་གཅིག་གི་ཡང་དག་པའི་དོན་སོ་

187
སོར་རིག་ན་ཡང་དག་པའི་དོན་སོ་སོར་རིག་པ་གྲུབ། དེ་ལ་ས་རབ་དགའ་ནས་རྣམ་གྲོལ་གྱི་བར་
འབྱུང་བ་གསུངས་པའི་ལུང་ལ་བརྟེན་ནས་རྩ་འགྲེལ་གྱི་སྒྲུབ་ཚུལ་ཤོད་ཅིག །གཞན་ཡང་ཉན་རང་
འཕགས་པའི་བདེན་སྟོང་མ་ཡིན་པའི་ཆོས་མང་པོ་དམིགས་པར་ཐལ། ཆ་མེད་གཉིས་སོགས་བདེན་
གྲུབ་ཏུ་ཁས་ལེན་པའི་གྲུབ་མཐའ་སྨྲ་བ་ཡིན་པའི་ཕྱིར། རྟགས་གྲུབ་སྟེ། ཐེག་དམན་གྱི་གྲུབ་མཐའ་
སྨྲ་བ་ལ་དགྲ་བཅོམ་མེད་ཅེས་པས་རྩ་ལྟུང་འབྱུང་བ་དང༌། ཀྲི་ཀྲིའི་རྨི་ལྟས་ཀྱི་དཔེ་དང་སྦྱར་ཏེ་ཡོད་
པར་རྒྱན་འགྲེལ་དུ་ཁྱེད་ཀྱི་ཁས་བླངས་ཤིང་ཆ་མེད་གཉིས་སོགས་སྔར་ལྟར་རོ། འདོད་ན། ཤེར་
ཕྱོགས་ཀྱི་འཕྲིན་ལས་ཀྱི་མདོ་ལས། རབ་འབྱོར་ཆོས་ཀྱི་དབྱིངས་སུ་མ་གཏོགས་པའི་ཆོས་གཞན་
གང་ཡང་མི་དམིགས་སོ། །གལ་ཏེ་དམིགས་ན་ནི་ཆོས་ཀྱི་དབྱིངས་ཀྱང་རྣམ་པར་འཁྲུག་པར་འགྱུར་
རོ༑ ༑དེ་ཅིའི་ཕྱིར་ཟེ་ན། རབ་འབྱོར་དེ་བཞིན་གཤེགས་པའང་། བྱང་ཆུབ་སེམས་དཔའ་འམ།
རང་སངས་རྒྱས་སམ། དེ་བཞིན་གཤེགས་པའི་ཉན་ཐོས་ཀྱིས་ཆོས་ཀྱི་དབྱིངས་སུ་མ་གཏོགས་
པའི་ཆོས་གང་ཡང་མ་དམིགས་སོ། །ཞེས་གསུངས་པའི་ཕྱིར། གཞན་ཡང་བཞི་བརྒྱ་པའི་འགྲེལ་
པ་ལས། ཡང་དཔེར་ན་དངོས་པོ་རྣམས་བདག་ཉིད་ཇི་ལྟ་བ་བཞིན་དུ་འདུས་བྱས་ཐམས་ཅད་མི་
རྟག་པ་ཉིད་དང་། ཟག་པ་དང་བཅས་པ་ཐམས་ཅད་སྡུག་བསྔལ་བ་ཉིད་དོ་ཞེས་བྱ་བ་ལ་སོགས་པ་
ཐ་མི་དད་པ་དེ་བཞིན་དུ་རྫས་ཐམས་ཅད་ལ་གང་ཞིག་མཐོང་བ་ཡང་རྫས་ཐ་དད་པར་རྣམ་པར་བཞག་
པར་མི་ནུས་སོ། །དེ་ཉིད་ཕྱིར། དངོས་པོ་གཅིག་གི་ལྟ་པོ་གང་། །དེ་ནི་ཀུན་གྱི་ལྟ་པོར་བཤད།
གཅིག་གི་སྟོང་ཉིད་གང་ཡིན་པ། །དེ་ནི་ཀུན་གྱི་སྟོང་པ་ཉིད། །ཅེས་སྔར་བཤད་དོ། ཞེས་འདུས་
བྱས་གཅིག་མི་རྟག་པ་དང༌། བདེན་མེད་མངོན་སུམ་དུ་རྟོགས་ན་ཐམས་ཅད་དེ་ལྟར་དགོས་པའི་
དཔེ་དོན་སྦྱར་ན། ཐེག་དམན་དགྲ་བཅོམ་གྱིས་རྡུལ་ཕྲན་བདག་མེད་མ་རྟོགས་བ་འགལ། ཐེག་
དམན་དགྲ་བཅོམ་གྱིས་རྡུལ་ཕྲན་མི་རྟག་པར་མ་རྟོགས་ན་རྡུལ་ཕྲན་རྟག་པ་འདོད་པའི་ནང་པ་མེད་
པ་འགལ། གཞན་ཡང་འཁོར་བའི་སྣོད་ཀྱི་ཕྲ་རྡུལ་མི་རྟག་པ་དང་། སྡུག་བསྔལ་བའི་ལོག་ཞུགས་
ཉོན་མོངས་ཡོད་དམ་མེད། དང་པོ་ལྟར་ན། དེ་ལ་དམིགས་པའི་གཏི་མུག་ཡོད་པར་ཐལ། ལུས་

188
ལ་ལུས་དབང་ཇི་བཞིན་དུ། ཞེས་སོགས་ཀྱི་རྩ་འགྲེལ་གྱིས་གྲུབ་པའི་ཕྱིར། གཞན་ཡང་ཐེག་དམན་
དགྲ་བཅོམ་གྱི་དེ་དག་མ་སྤངས་པ་ཐལ། དེས་ཕྲ་རྡུལ་གྱི་ཆོས་ཉིད་མ་རྟོགས་པའི་ཕྱིར། །རྟགས་
ཁས༑ ༑ཁྱབ་སྟེ། གཟུགས་སོགས་ཀྱི་ཆོས་ཉིད་མ་རྟོགས་པར་དེ་ལ་དམིགས་པའི་ཉོན་མོངས་
སྤོང་མི་ནུས་པ་བཞིན་ཡིན་པའི་ཕྱིར་ཏེ། འཇུག་པ་ལས། ཁྱོད་ཀྱི་རྣལ་འབྱོར་བདག་མེད་མཐོང་
བ་ཡི། །གཟུགས་སོགས་དེ་ཉིད་རྟོགས་པ་མི་འགྱུར་ཞིང་། །གཟུགས་ལ་དམིགས་ནས་འཇུག་ཕྱིར་
འདོད་ཆགས་སོགས། །སྐྱེ་འགྱུར་དེའི་ངོ་བོ་རྟོགས་མེད་ཕྱིར། །ཞེས་གསུངས་པའི་ཕྱིར། །ཕྱི་
མ་ལྟར་ན། དགྲ་བཅོམ་པའི་རྒྱུད་ལ་གཙང་བདེ་རྟག་གསུམ་འཛིན་པ་བཞག་ནས། བདག་འཛིན་
གྱི་ཅི་ཉེས། གཞན་ཡང་གཞི་གཅིག་གི་སྟོང་ཉིད་རྟོགས་པས་ཐམས་ཅད་ཀྱི་ཡང་རྟོགས་ནུས་པ་རྒྱ་
མཚོ་ཆུ་ཐིགས་དཔེ་དབང་རྣོན་ལ་སྦྱར་ན། རྒྱ་མཚོ་ཡོངས་རྫོགས་ཀྱི་དཔེས་རེ་རེ་ནས་ཆོས་ཅན་
ཡོངས་རྫོགས་གཟུང་དགོས་པ་ཐེག་དམན་ལ་སྦྱར་བ་ཐལ། འདོད་ན། ཐེག་དམན་མཐོང་ལམ་
ནས་བདག་མེད་མ་ལུས་པ་མ་རྟོགས་པར་ཐལ། དེའི་སྟོང་གཞི་གྲངས་མེད་པའི་ཕྱིར། དེ་ལྟར་
ན་སྟོང་ཉིད་མཐའ་དག་རྟོགས་མ་རྟོགས་ཀྱིས་ཕྱེ་བ་འདི་མདོ་ཉིད་དང་འགལ་ཏེ། ཀོ་ཤི་ཀ་ཡང་གནས་
བརྟན་རབ་འབྱོར་གྱིས་ཆོས་ཐམས་ཅད་དབེན་པར་གནས་པ་དང་། དམིགས་སུ་མེད་པར་གནས་
པའི་གནས་པ་གང་ཡིན་པ་འདི་ནི། ཀོ་ཤི་ཀ་བྱང་ཆེན་ཤེར་ཕྱིན་ལ་སྤྱོད་ཅིང་གནས་པའི་བརྒྱའི་ཆར་
ཡང་ཞེས་སོགས་གསུངས་ལ། དེ་ཡང་ཐབས་ཀྱི་ཕྱེ་ཡིས་ཤེས་རབ་ཀྱིས་རྟོགས་པའི་སྟོང་ཉིད་ལ་
དབྱེ་བར་མེད་དེ། སྟོང་ཕྲག་བརྒྱ་པ་ལས། བཅོམ་ལྡན་འདས་གང་ཉན་ཐོས་རྒྱུན་ཞུགས་ཕྱིར་
འོང་༑ ༑ཕྱིར་མི་འོང༌། དགྲ་བཅོམ་པ། རང་སངས་རྒྱས། བྱང་ཆུབ་སེམས་དཔའ། སངས་
རྒྱས་ཀྱི་ཤེས་རབ་དང་། ཤེས་རབ་ཐམས་ཅད་ཐ་མི་དད་པ་སྟེ། དབྱེར་མ་མཆིས་པ་སྟོང་པ་དབེན་
པ་རང་བཞིན་གྱིས་མ་བྱུང་བ་ངོ་བོ་ཉིད་ཀྱིས་སྟོང་པ་སྟེ། བཅོམ་ལྡན་འདས་དབྱེར་མ་མཆིས་ཤིང་།
བཅོམ་ལྡན་འདས་དེ་ལ་བྱང་ཆེན་ཤེར་ཕྱིན་ལ་སྤྱོད་བས་གདུགས་གཅིག་ཏུ་བསྒོམས་པའི་ཉན་རང་
ཐམས་ཅད་ཀྱི་ཤེས་རབ་ཟིལ་གྱིས་གནོན་པར་འགྱུར་བ་ལགས། བཅོམ་ལྡན་འདས་ཀྱིས་བཀའ་

189
སྩལ་པ། ། ཤཱ་རི་དྭ་ཏིའི་བུ་གང་ཞེ་ན། བྱང་ཆེན་ཤེར་ཕྱིན་ལ་སྤྱོད་པའི་ཤེས་རབ་ཉིན་གཅིག་བསྒོམས་
པས་ལམ་ཤེས་ལ་སྤྱད་དེ། སེམས་ཅན་གྱི་དོན་བྱས་ལ། སངས་རྒྱས་ཏེ་སེམས་ཅན་མྱ་ངན་ལས་
འདའ་བའི་སྟ་གོན་དུ་ཉན་རང་གནས་སམ། རྣམ་གྲངས་འདིས་བྱང་ཆེན་གྱི་ཤེས་རབ་ལས་ཉན་
རང་གི་ཤེས་རབ་ཀྱིས་བརྒྱའི་ཆར་ཡང་ཉེ་བར་མི་འགྲོ་ཞེས་སོགས་ཀྱིས་བསྟན་པ་ལྟར། ཉི་སྣང་
དུ་འཕགས་པས་ཆོས་ཐམས་ཅད་བདེན་སྟོང་དུ་ཐེག་གསུམ་གྱི་འཕགས་པ་རྟོགས་པ་ལ་ཁྱད་པར།
ཐབས་ཀྱིས་ཐེག་ཆེན་ཁྱད་པར་འཕགས་པའི་དོན་དུ་བཀྲལ་གྱི་རྡུལ་ཕྲན་དང་། སྐད་ཅིག་མ་ཕྲ་བའི་
ཆོས་ཉིད་མ་རྟོགས་པའི་སྒོ་ནས་ལན་མ་མཛད་བཞིན་མདོ་འགྲེལ་དེ་དག་གིས་ཚོགས་གཉིས་རྒྱ་ཆེན་
ཡོད་མེད་ལ་བྱེད་ན། ཁྱོད་ནི་སྟོང་ཉིད་མཐའ་དག་མངོན་སུམ་དུ་རྟོགས་ན་ཚོགས་ཀྱིས་མཆོག་དམན་
དུ་མི་འཐད་ཅེས་སྨྲ་བ་ནི། ཐོག་མར་མདོ་རྩ་འགྲེལ་དེ་དག་ལེགས་པར་བཀག་ནས་དེའི་རྗེས་སུ་
ངེད་ཅག་གི་གཞུང་ལུགས་བཀག་པ་བགྱིས་ཤིག །རིགས་པས་ཀྱང་མི་འཐད་དེ། རྟེན་འབྲེལ་ལ་
བདེན་མེད་ཀྱི་ཁྱབ་པ་མ་ངེས་ཡང༌། རྟེན་འབྲེལ་གྱི་རྟགས་ཀྱིས་ཕུང་སོགས་བདེན་མེད་དུ་སྒྲུབ་པའི་
བསྒྲུབ་བྱ་རྟོགས་སྲིད་པར་ཐལ། ཉན་རང་འཕགས་པས་རྟེན་འབྲེལ་དང་བདེན་གྲུབ་ཀྱི་གཞི་མཐུན་
ཁས་ལེན་བཞིན་དུ་དེ་ལྟར་རྟོགས་པའི་ཕྱིར། འཁོར་གསུམ། ཉན་རང་འཕགས་པས་བདེན་གྲུབ་
དང་བདེན་མེད་གཉིས་ཀ་ཁས་ལེན་པར་ཐལ། རགས་པ་ཐམས་ཅད་བདེན་མེད་དང༌། ཕྲ་བ་ཐམས་
ཅོད་བདེན་གྲུབ་ཏུ་ཁས་ལེན་པའི་ཕྱིར། འདོད་ན། དེ་དག་ལ་ཐར་པའི་ལམ་མེད་པར་ཐལ། དོན་
དམ་དུ་རང་ངོས་ནས་ཡོད་པར་ཁས་བླངས་པའི་ཕྱིར། རྟགས་ཁྱབ་ཁས་ལེན་གྱི་སྟེང་དུ་བུད་དོ།
ཇི་ལྟར་བུད་ཅེ་ན། ཁྱོད་ཀྱི་འདི་སྐད་དུ། དོན་དམ་དཔྱོད་པའི་ངོར་རང་ངོས་གྲུབ་པ་ནི་རང་རྒྱུད་
པས་ཀྱང་ཁས་མི་ལེན་ལ། ལེན་ན་དབུ་མ་པར་མི་རུང་ཞིང་ཐར་པའི་ལམ་ཡང་དེ་ལ་མེད་པར་འགྱུར་
རོ༑ ༑ཞེས་མ་སྨྲས་སམ་སེམས་རྣལ་དུ་ཞོག་ཅིག །གཞན་ཡང་སེམས་ཙམ་པས་རགས་པའི་སྟོང་
ཉིད་མ་རྟོགས་པར་ཕྲ་བའི་སྟོང་ཉིད་ངེས་པར་ཐལ། ཆ་མེད་གཉིས་ཀ་བདེན་སྟོང་དུ་ངེས་ཟིན་པའི་
ཕྱིར་ཏེ། དེས་ཆ་མེད་ཤེས་བྱ་ལ་ཁེགས་པའི་ཕྱིར། གཞན་ཡང་ཕྲ་བའི་བདེན་གྲུབ་འགོག་པ་ལ་

190
དབུ་མ་པ་ལས་སེམས་ཙམ་པ་ཁྱད་པར་འཕགས་པར་ཐལ། སེམས་ཙམ་པས་དོན་སྨྲ་སོ་སྐྱེ་ལ་ཆ་
མེད་བདེན་གྲུབ་འགོག་ནུས། དབུ་མ་པས་དོན་སྨྲ་འཕགས་པ་ལ་ཡང་ཆ་མེད་བདེན་གྲུབ་འགོག་མི་
དེ་བཞིན་དུ་རྡུལ་དང་སྐད་ཅིག་དུ་མ་ཡི་ཆ་ནི་བདག་འཛིན་ལྷན་སྐྱེས་ཀྱི་འཛིན་
ནུས་པའི་ཕྱིར་རོ། །
སྟངས་ཀྱི་ཞེན་ཡུལ་དང་དངོས་སུ་འགལ་བས་ཞེས་སྨྲ་བ་ཡང་དགག་བྱ་དང་དམིགས་པ་ངོས་མ་ཟིན་
བཞིན་དུ་སྙིང་ཁམ་ཆེ་བའི་གཏམ་མོ། ། འོ་ན་ཉན་རང་འཕགས་པས་སྟོང་ཉིད་མཐའ་དག་མངོན་
སུམ་དུ་རྟོགས་ན། ལང་གཤེགས་དང་རྒྱན་སྟུག་པོ་བཀོད་པ་ལས་ཉན་རང་རྣམས་ཀྱི་ཆོས་ཀྱི་བདག་
མེད་མ་རྟོགས་པར་གསུངས་ཏེ། གཞན་ཡང་བློ་གྲོས་ཆེན་པོ་ཉན་ཐོས་དང་རང་སངས་རྒྱས་ཐམས་
ཅད་ནི་ཤེས་བྱའི་སྒྲིབ་པ་དང་ལས་ཀྱི་བག་ཆགས་སྤངས་པའི་ཕྱིར། ཆོས་བདག་མེད་པ་མ་རྟོགས་
ཤིག ༑ཞེས་དང་། རྒྱན་སྟུག་པོ་བཀོད་པའི་མདོ་ལས། ཆོས་ལ་བདག་མེད་མཁས་པ་ཡིས། །སངས་
རྒྱས་རྣམས་དང་སངས་རྒྱས་སྲས། །བདེ་བར་གཤེགས་པའི་གནས་ཐོབ་སྟེ། །མངོན་སངས་རྒྱས་
ཤིང་ཆོས་སྟོན་ཏོ། །ཕུང་པོ་གང་ཟག་བདག་མེད་པར། །རབ་ཏུ་རྣམས་ཕྱེ་མཐོང་གྱུར་ཅིང་། །ཆོས་
ཀྱི་དངོས་ཡོད་མ་བཤིག་པར། །ཉན་ཐོས་དེ་དག་མངོན་རྟོགས་འགྱུར། །ཞེས་པའི་ལུང་དེ་དག་
འགོག་ནས་སམ་ཞེ་ན་ཤིན་ཏུ་བདེནཏེ་སྔར་ཡང་དབུ་སེམས་སོ་སོའི་ལུགས་མ་ཕྱེ་བ་དེ་ཉིད་དབུ་སེམས་
སོ་སོར་བའི་མདོའི་དབྱེ་བར་མ་ངེས་པས་གསལ་བར་བྱེད་པའི་རང་ཉིད་ཆོས་ཅན་དུ་བཟུང་བ་ཁྱོད་
ལ་འདི་ལྟ་སྨྲ་སྟེ། མདོ་འདི་དག་ནི་སེམས་ཙམ་པའི་འདོད་པ་དང་མཐུན་པའི་ལམ་དང་འབྲས་བུའི་
རྣམ་གཞག་བསྟན་པས་དེ་དག་གསུངས་ཏེ། དབུ་མ་སྣང་བ་ལས། དགོངས་འགྲེལ་དང་ལང་གཤེགས་
རྒྱན་སྟུག་པོ་བཀོད་པ་སོགས་ལས་ཕྱི་རོལ་བཀག་ནས་སེམས་ཙམ་པའི་ལུགས་སུ་བསྒྲུབས་
དང་༑ ༑
པའི་སྐབས་འགའ་ཞིག་ཏུ་སེམས་ལ་རང་བཞིན་མ་བཀག་པ་ནི། ཆོས་ཐམས་ཅད་རང་བཞིན་མེད་
པ་ཅིག་ཅར་དུ་རྟོགས་མི་ནུས་པ་རིམ་གྱིས་བཀྲི་དགོས་པ་རྣམས་ཀྱིས་བསམ་པ་དང་མཐུན་པར་བསྟན་
པ་ཡིན་ནོ། །ཞེས་གསུངས་པ་ལྟར། སེམས་ཙམ་པའི་དབང་དུ་མཛད་ནས་གསུངས་པ་དེ་དབུ་
མ་པ་ལ་ཤེས་བྱེད་དུ་མི་ཆེའོ། །དེ་བཞིན་དུ་འཇུག་འགྲེལ་ལས། གང་ཟག་གི་བདག་མེད་མ་ལུས་

191
པ་བསྟན་ཞེས་པ་ཡང་། སྟོང་གཞི་ལ་འགྲེས་རྐང་མི་འདྲ་བ་ཐེག་པ་ཆེ་ཆུང་ལ་མང་ཉུང་མི་འབྱུང་
བ་དང་། ཆོས་ཀྱི་བདག་མེད་ཀྱི་སྟོང་གཞི་འགྲེས་རྐང་ལ་གཟུགས་ནས་འཕགས་ལམ་ཡན་ལག་
གི་བར་ཙམ་ལས། གཟུགས་ནས་རྣམ་མཁྱེན་གྱི་བར་འགྲེས་རྐང་མ་ལུས་པ་བཟུང་ནས་ཐེག་དམན་
ལ་བསྟན་པ་མེད་པས་མདོར་མཚོན་པ་དེ་ཉིད་སྒོམ་ཞེས་པའི་དོན་ནོ། །དེས་ན་ཁྱོད་ཀྱི་རྒྱལ་ཚབ་
ཐམས་ཅད་མཁྱེན་པས། དོན་དམ་བློ་ཡི་ཡུལ་མིན་ན། མེད་པར་འགྱུར་གསུངས་པ་མ་བཟོད་
ནས་བློ་ཙམ་གྱི་ཡུལ་དུ་ཁས་བླངས་ཤིང༌། སྟོད་ལུང་རྒྱ་དམར་བའི་ལུགས་དོར་བར་མ་བཟོད་ནས་
བློ་ལ་བདེན་གཉིས་སུ་ཁས་བླངས་པ་དང་། དོན་དམ་ཚད་མས་གྲུབ་པ་ཕོངས་དྭགས་ནས་རང་གི་
རང་འཇལ་བའི་དོན་དེ་ཁས་བླངས་དགོས་སུ་གྱུར་པ་དང་། བདེན་སྟོང་ཡེ་ཤེས་ཀྱི་ངོར་ཞིག་པ་
འདོད་ཚེ་བདེན་སྟོང་བཀག་ན་བདེན་གྲུབ་ཏུ་འགྱུར་བར་མ་བཟོད་ནས་ཡེ་ཤེས་ཀྱི་ངོ་ལ་དགག་སྒྲུབ་
ཅི་ཡང་མེད་ཟེར་བ་དང་། དམན་པའི་དགྲ་བཅོམ་གྲུབ་མཐའ་འོག་མ་པ་ཁས་བླངས་ནས་ལྟ་བ་མཆོག་
དམན་འབྱེད་ཚེ་ཆ་མེད་ལ་སྐྱབས་ཞུ་དགོས་བྱུང་བ་རྣམས་ནི་རྗེ་ཡབ་སྲས་ཀྱི་རྩོད་ཟླ་མི་འོས་པའི་
མྱ་ངན་གྱི་ལག་རྗེས་སོ། །དེ་ཡང་ཕ་དམ་པས། སྟོང་པའི་ངང་དུ་རིགས་པའི་མདུང་སྐོར་གྱིས།
ལྟ་བར་ཐོག་ཐུག་མེད་དོ་དིང་རི་བ། ཞེས་པ་ལྟ་བུར་སྟོང་ཉིད་མངོན་སུམ་དུ་རྟོགས་པ་ལ་མཐའ་
ཐམས་ཅད་འགོག་གསུངས་ཀྱང་། ཁྱེད་ཀྱི་ནི་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་ཆ་མེད་
གཉིས་ལ་དེ་ཙམ་དུ་ཐོབ་པའི་དགྲ་བཅོམ་པ་ལ་ངལ་བསོ་ཀྱིས་དབུག་དབྱུང་མཛོད་ཅིག །ཤེས་རབ་
མཆོག་རྣམས་ཞྭ་སེར་རིང་ལུགས་ཀྱི། །ལེགས་བཤད་འཆི་མེད་རྔ་སྒྲའི་དགའ་སྟོན་ལས། །འབྲེལ་
མེད་རང་གི་དེ་ཉིད་གསལ་བྱེད་པའི། །བཤད་ལམ་རླུང་སྒྲས་མགུ་བར་ཇི་ལྟར་འགྱུར། །འཇམ་
དཔལ་སྙིང་པོའི་ལུགས་བཟང་ཟླ་ཟེར་གྱིས། །སྐལ་བཟང་ཡོངས་ཀྱི་སེམས་ལུས་གདུང་ཕྲོག་ཀྱང་།
ཁྱོད་དང་བདེན་འཛིན་དག་དང་ཡི་དྭགས་ལ། །དམྱལ་བ་རྣམས་ལ་དམྱལ་མེད་བཞིན་དུ་གདུངས།
འོན་ཀྱང་རང་ཕྱོགས་ལུགས་བཟང་ཁས་འཆེ་བཞིན། །ལུགས་ངན་གཞན་གྱི་ལད་མོས་འགུགས་
རྣམས་ཀྱང་། །ནང་དུ་མི་ཡི་བློ་གྲོས་ཀྱིས་སྟོང་བཞིན། ། ཕྱི་རོལ་དེའི་གཟུགས་བརྙན་ཅན་དག་

192
གཉིས་པ་ལེགས་ལྡན་གྱི་ལུགས་དང་འགལ་བ་ནི། རྟོག་གེ་འབར་བ་ལས། འོན་ཀྱང་
གོ༔ ༈ 
ཉན་ཐོས་དང་རང་སངས་རྒྱས་དག་གིས་ནི་སྡུག་བསྔལ་ལ་སོགས་པའི་བདེན་པའི་རང་གི་ངོ་བོ་ཙམ་
དེ་བཞིན་གཤེགས་པས་ནི་སྡུག་བསྔལ་ལ་སོགས་པའི་མཉམ་པ་ཉིད་རྟོགས་
ཡོངས་སུ་ཤེས་པ་ཡིན་ལ། 
སོ༑ ༑ཞེས་བྱ་བ་ནི་ཁྱད་པར་ཡིན་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་ལས་སྡུག་བསྔལ་དང་། ཀུན་
འབྱུང་དང༌། འགོག་པ་དང༌། ལམ་གྱི་མྱ་ངན་ལས་འདའ་བ་མ་ཡིན་གྱི། འོན་ཀྱང་འཕགས་
པའི་བདེན་པ་བཞི་པོ་འདི་དག་ཉིད་ཀྱི་མཉམ་པ་ཉིད་གང་ཡིན་པ་དེ་ནི་དེས་མྱ་ངན་ལས་འདས་པའོ
ཞེས་བསྟན་ཏེ། ཞེས་ཇི་སྐད་གསུངས་པ་ལྟ་བུའོ། །ནམ་མཁའི་ལྷའི་བསྟན་པ་ཉིད། །དེ་ཉིད་ཡིན་
པར་མི་རིགས་ཀྱང༌། །ཚངས་པ་དང་པོའི་ལྷ་ལས་བྱུང༌། །ལྷ་དེ་ལ་འདུད་དེ་སྐད་སྨྲས། ནམ་
ཚངས་པ་ཞེས་བྱ་བའི་ལྷ་ནི་དང་པོའི་ལྷ་ཡིན་ལ་
མཁའི་ལྷ་ལ་གུས་པས་དེ་དག་འདི་སྐད་སྨྲས་ཏེ། 
ཚངས་པ་དེའི་མཐུས་བསྐྱེད་པ་ནི་ནམ་མཁའི་ལྷ་ཡིན་ཏེ། དེ་ནི་བ་ལང་གསོད་པ་དེ་ཁོ་ན་ཉིད་དུ་བསྟན་
ཚངས་པ་ཡང་མཆོག་ཏུ་འཛིན་པའི་ལྟ་བ་ལ་མངོན་པར་ཞེན་པས་འགྲོ་བ་རྣམས་བདག་གིས་
ཏེ༑ ༑
བསྐྱེད་དོ་སྙམ་དུ་སེམས་ཀྱང་རང་ཉིད་ཀྱིས་ཀྱང་དེ་ཁོ་ན་ཉིད་རྟོགས་པ་མེད་ན་དེའི་ལྟ་བའི་རྗེས་སུ་
། དེ་ལྟར་བས་ན་ཇི་སྐད་བསྟན་པའི་
འབྲང་བ་ནམ་མཁའི་ལྷ་དེ་ཁོ་ན་ཉིད་ཇི་ལྟར་རིག་པར་འགྱུར
། །ནམ་མཁའི་ལྷ་བསྟན་པ་འདྲ་
མཚན་ཉིད་ཅན་གྱི་དེ་ཁོ་ན་ཉིད་ཐེག་པ་ཆེན་པོ་ལས་བསྟན་པ་དང་
ཞེས་ཐེག་དམན་གྱི་བདེན་པ་མཐོང་བ་ཙམ་གྱི་ཉོན་སྒྲིབ་སྤང་ནུས་པར་གསུངས་
བ་མ་ཡིན་ནོ། །
དེ་ཡང་གང་ཟག་གི་བདག་མེད་པར་མཐོང་ནས་ཕུང་སོགས་ཀྱི་ཆོས་ཙམ་ལ་གང་ཟག་
ཤིང་༑ ༑
བཏགས་པ་ཁོང་དུ་ཆུད་པར་གསུངས་ཏེ། དེ་ཉིད་ལས་འཕགས་པ་ཉན་ཐོས་རྣམས་ནི་ཆོས་ཙམ་
རྟེན་ཅིང་འབྲེལ་བར་འབྱུང་བ་ཡོངས་སུ་ཤེས་པ་
མཐོང་བའི་མངོན་པར་རྟོགས་པ་ཅན་ཡིན་ལ། 
དེ་དག་ནི་ཇི་ལྟར་བསྟན་པའི་ལམ་གྱི་དངོས་པོ་དག་བསྒོམ་པས་
ནི་རང་སངས་རྒྱས་རྣམས་སོ། །
བཅོམ་ལྡན་འདས་ཀྱིས་ནི་མི་དམིགས་པ་ལ་སྙོམས་པར་ཞུགས་པས་བྱང་ཆུབ་རྟོག་པ་
ཡིན་ལ། 
ཞེས་ཐེག་པ་ཆེ་ཆུང་གཉིས་ཀྱིས་བདེན་བཞིའི་དོན་དམ་པའི་རྣམ་པར་རྟོགས་དགོས་མི་
ཡིན་ནོ། །

198
དགོས་ཀྱི་ཁྱད་པར་ཕྱེ་ནས་གསུངས་ན། གང་ཟག་རང་བཞིན་གྱིས་སྟོང་པ་གང་ཟག་གི་བདག་མེད་
དུ་བཞག་པ་ལ་དེ་འདྲ་བའི་ཁྱད་པར་མི་ཕྱེའོ། ། ཅི་སྟེ་བདེན་བཞིའི་དོན་དམ་མ་མཐོང་ཡང་ཐར་
པར་ཡོད་དོ་ཞེ་ན་མི་འཐད་དེ། ཤེར་འབྱུང་གིས། བདེན་བཞིའི་དོན་དམ་མཐོང་བས་གྲོལ་ལ་
ཀུན་རྫོབ་མཐོང་བས་མིན་ཞེས་ལན་མཛད་པས། དབུ་མ་པ་གཉིས་ཀྱིས་གང་ཟག་གི་བདག་མེད་
འཇོག་ཚུལ་མི་མཐུན་པ་གྲུབ་བོ་དེ་ལྟར་མིན་ན། ལེགས་ལྡན་གྱིས་གང་ཟག་དང་ཕུང་པོ་རང་བཞིན་
གྱི་སྟོང་པ་ཐེག་དམན་གྱི་མདོ་ལས་བསྟན་པ་ཁས་ལེན་པས། ཤེར་སྒྲོན་དུ། ཉན་ཐོས་ཀྱི་མདོ་ལས་
ཆོས་ཀྱི་བདག་མེད་བསྟན་ན། ཐེག་པ་ཆེན་པོ་དོན་མེད་དུ་འགྱུར་ཞེས་རྩོད་པ་མི་རིགས་ཏེ། གཉིས་
ཀས་གང་ཟག་རང་བཞིན་གྱིས་སྟོང་པ། གང་ཟག་གི་བདག་མེད་དུ་འཇོག་ཅིང་། ཆོས་ཐམས་
ཅད་རང་བཞིན་གྱིས་སྟོང་པ་ཐེག་དམན་གྱི་མདོ་ལས་མ་གསུངས་པ་འདོད་པས་སོ། །དེས་ན་ལེགས་
ལྡན་གྱིས་གང་ཟག་རང་བཞིན་གྱིས་སྟོང་པ་ཐེག་དམན་གྱིས་རྟོགས་པ་མ་ངེས་པར་ཟླ་བས་བཞེད་
དེ༑ ༑རབ་བྱེད་བཅོ་བརྒྱད་པའི་ཚིག་གསལ་ལས། སློབ་དཔོན་ལེགས་ལྡན་འབྱེད་ནི་ཉན་ཐོས་
དང་རང་སངས་རྒྱས་རྣམས་ལ་ཇི་སྐད་དུ་བཤད་པའི་སྟོང་པ་ཉིད་རྟོགས་པ་ཡོད་པར་ཁོང་དུ་མ་ཆུད་
ནས༑ ༑འདི་སྐད་དུ། འཕགས་པ་ཉན་ཐོས་འདུ་བྱེད་ཀྱི་ཆོས་གཞན་དང་གཞན་སྐྱེ་བའི་སྐད་ཅིག་
མ་རེ་རེ་ལའང་འཇུག་པའི་ངང་ཅན་བདག་དང་བདག་གི་བ་མེད་པ་ལ་ངེས་པར་ལྟ་བ་ལ་ཡང་། བདག་
ཅེས་བྱ་བའི་དངོས་པོ་མེད་པའི་ཕྱིར་སྐྱེ་བ་དང་འཇིགས་པ་འདི་དག་ནི་ཆོས་ཙམ་དུ་ཟད་དོ། །ཞེས་
བྱ་བར་ལྟ་བ་སྐྱེ་སྟེ་འདི་ལྟར་བདག་ནི་ངར་འཛིན་པའི་ཡུལ་ཡིན་པས་དེ་མེད་ན་དེ་ཡང་མི་འབྱུང་ལ་
དེ་མེད་པ་ཁོ་ནའི་ཕྱིར། འགའ་ལ་ཡང་ནང་དང་ཕྱི་རོལ་གྱི་དངོས་པོ་མེད་པའི་ང་ཡིར་འཛིན་པ་
མི་འཐད་པའི་ཕྱིར། ཐ་སྙད་ཀྱི་བརྡར་བྱ་བ་མ་གཏོགས་པར་ང་ལ་ནི་ངར་འཛིན་པ་མེད་ཅིང་ང་
ཡིར་འཛིན་པ་མེད་དོ་ཞེས་ཕུང་སོགས་ཆོས་ཙམ་ལ་བཏགས་པའི་གང་ཟག་ཐ་སྙད་ཀྱིས་བཏགས་
པ་མ་གཏོགས་པ་དེ་ལྟར་མ་གཏགས་པའི་གང་ཟག་ལ་དམིགས་པར་མེད་པ་གསུངས་པས། ཁྱོད་
ལྟར་གང་ཟག་རང་བཞིན་གྱིས་སྟོང་པའི་དོན་ལེགས་པར་ཚང་བས་བཀག་མི་དགོས་ཀྱང་། ཟླ་བས་

194
བཀག་བཞིན་ངེད་ཅག་ཀྱང་གང་ཟག་ཕུང་པོ་ལ་བཏགས་ཙམ་གྱི་ལྡོག་ཕྱོགས་དེ་ལ་བརྟེན་ནས་མ་
བཏགས་པའི་རྫས་ཡོད་ཡིན་པས་དེ་བཀག་པ་གྲུབ་མཐའ་འོག་མ་ཀུན་གྱི་བདག་མེད་ཕྲ་མོ་འདོད་པ་
དེའི༑ ༑དེ་དག་གིས་ནི་གང་ཟག་རང་རྐྱ་ཐུབ་པའི་རྫས་ཡོད་ཀྱི་སྟོང་པ་ལ་བདག་མེད་ཕྲ་མོ་བཞག་
པར་གྲུབ་ཅིང་འཕགས་སེང་གི་གཞུང་ལས་ཀྱང་དེ་ལྟར་རོ།། ༈ གསུམ་པ་དེ་ལས་གཞན་པའི་
གཞུང་གི་གནོད་བྱེད་ནི། ཉན་རང་གིས་ཕུང་སོགས་རང་བཞིན་གྱིས་སྟོང་པ་མངོན་སུམ་དུ་རྟོགས་
ཀྱང་ཐེག་དམན་གྱི་གྲུབ་མཐའ་སྨྲ་བ་བཞག་རིགས་ན། སེམས་ཙམ་པ་ལས་ལྟ་བ་མཐོ་བའི་བྱེ་མདོ་
ཡོད་པར་འགྱུར་ལ། དེ་ལྟར་ན་གྲུབ་མཐའ་སྨྲ་བ་བཞི་ཡི་མཐོ་དམན་གྱི་གོ་རིམས་བསྟན་པའི་མདོ་
བསྟན་བཅོས་ཀུན་དང་འགལ་ཏེ། །ཆོས་ཉིད་མི་གཡོ་བ་བསྟན་པའི་མདོ་ལས། འཇམ་དཔལ་རང་
གི་གྲོང་ཁྱེར་གྱི་རི་དེ་ལས་ཡང་དག་པར་འཆར་བ་མ་ཡིན་པ་དེ་བཞིན་དུ་བཞི་པོ་ནི་རྟོགས་པའི་ཐབས་
བློའི་རིམ་པ་ལ་དེ་ལྟར་སྣང་སྟེ། དོན་ཡང་དག་པ་ཉིད་མ་ཡིན་ནོ། །དེའང་འཁོར་ཕལ་པོ་ཆེ་དེ་
དག་ལས་ཀྱང་ཁ་ཅིག་གིས་ནི་ཇི་ལྟར་སྣང་བ་བཞིན་དུ་ཡོད་པའི་ཆོས་སྟོན་ཏོ་སྙམ་སྟེ། དེ་ལ་ངེས་
པར་འཛིན་ཅིང་རྟོགས་པར་བྱེད་དོ། །ཁ་ཅིག་གིས་ནི་ཆོས་ཐམས་ཅད་སེམས་ཙམ་ལས་མ་གཏོགས་
པར་གཞན་མེད་པའི་ཆོས་སྟོན་ཏོ་སྙམ་སྟེ། དེ་ལ་ངེས་པར་འཛིན་ཅིང་རྟོག་པར་བྱེད་དོ། །ཁ་ཅིག་
གིས་ནི་སེམས་ཉིད་ཀྱང་མ་སྐྱེས་པ་ཡིན་པར་བདག་ཅག་ལ་ཆོས་སྟོན་ཏོ་སྙམས་ཏེ། དེ་ལ་ངེས་པར་
འཛིན་ཅིང་རྟོགས་པར་བྱེད་དོ། ། ཁ་ཅིག་ནི་ཆོས་ཐམས་ཅད་དུ་སྒྱུ་མ་བཞིན་དུ་སྣང་ཞིང་སྒྱུ་མ་བཞིན་
དུ་མ་གྲུབ་པའི་ཆོས་སྟོན་ཏོ་སྙམ་སྟེ། དེ་ལ་ངེས་པར་འཛིན་ཅིང་རྟོགས་པར་བྱེད་དོ། །ཁ་ཅིག་
གིས་ནི་ཆོས་ཐམ་ཅད་རང་བཞིན་གྱིས་མ་སྐྱེས་པ། ངོ་བོ་ཉིད་ཀྱིས་མི་གནས་པ་ལས་དང་བྱ་བའི་
མཐའ་ཐམས་ཅད་དང་བྲལ་བ་རྟོག་པ་དང༌། རྟོག་པའི་ཡུལ་ལས་འདས་པ་ཐོག་མ་མེད་པའི་དུས་
ནས་སྤྲོས་བ་རྣམ་པར་དག་པའི་ཆོས་སྟོན་ཏོ་སྙམ་སྟེ། དེ་ལ་ངེས་པར་འཛིན་ཅིང་རྟོག་པར་བྱེད་
དོ༑ ༑ཞེས་དང་། ལོ་དྲིས། ལྟ་བའི་བྱེ་བྲག་འབའ་ཞིག་གི ། རྒྱུ་ཡིས་འདི་དག་ཐ་དད་བྱས། སྟོན་
པ་ཐ་དད་ཡོད་མ་ཡིན། ཞེས་དང་། ལྷན་སྐྱེས་རྡོ་རྗེས། གནས་པ་ཙམ་གྱི་བྱེ་བྲག་གི ། ཐེག་པ་

195
ངེས་པ་མེད་པའི་ཕྱིར། ཤེས་རབ་འབའ་ཞིག་དགྲ་བཅོམ་དང༌། །ཐེག་ཆེན་སྙིང་རྗེ་སྦྱོར་བ་ལས།
ཞེས་གནས་པ་ཙམ་སྟེ་གྲུབ་མཐའ་ཙམ་གྱི་ཐེག་པ་སོ་སོར་མ་ངེས་པ་དང་། ཤེས་རབ་འབའ་ཞིག་
• གི་དགྲ་བཅོམ་དང་འཚང་རྒྱ་བའི་ལམ་ཐེག་ཆེན་ལ་སྙིང་རྗེ་སོགས་སྦྱོར་བ་རྒྱ་ཆེ་བའི་སྤྱོད་པ་དགོས་
པར་གསུངས་པ་དང་འགལ་ལོ། །སེམས་ཙམ་པ་ལ་རང་བཞིན་གྱི་གྲུབ་པ་ཁས་ལེན་པས་ཁྱབ་པ་
མེད་ན། མཚན་ཉིད་གསུམ་ལ་རང་གི་མཚན་ཉིད་ཀྱིས་གྲུབ་མ་གྲུབ་ཕྱེ་ནས་སྒྲུབ་པའི་རང་གཞུང་
མཐའ་དག་དང་འགལ་བའི་སེམས་ཙམ་པ་དེ་ཅི། གཞན་ཡང་དེ་དུ་མ་དང་མི་རྟག་པར་མངོན་སུམ་
དུ་རྟོགས་པས་བདག་མེད་རྟོགས་པ་ཞེས་སྨྲས་པ་དེ། མཛོད་ལས། ལྷག་མ་རྣམ་པར་བཅུ་བཞི་སྟེ།
སྟོང་དང་བདག་མེད་མ་གཏོགས་སོ། །ཞེས་པས་བྱེ་སྨྲའི་ལུགས་ལ་མི་འཐད། སྟོང་ཉིད་ལྟ་བས་
གྲོལ་འགྱུར་གྱི། སྒོམ་པ་ལྷག་མ་དེ་དོན་ཡིན། ཞེས་པས་མདོ་སེམས་ཀྱི་ལུགས་ལ་མི་འཐད། ཤེར་
མདོ་ལས། རྣམ་པར་ཐར་པའི་སྒོ་སྟོང་པ་ཉིད་གང་ཞེ་ན། གང་སྟོང་པའི་རྣམ་པ་དང་བདག་མེད་
པའི་རྣམ་པས་སེམས་རྩེ་གཅིག་པའོ། །རྣམ་པར་ཐར་པའི་སྒོ་མཚན་མ་མེད་པ་གང་ཞེ་ན། གང་
ཞི་བའི་རྣམ་པ་དང་མཚན་མ་མེད་པའི་རྣམ་པས་སེམས་རྩེ་གཅིག་པའོ། །རྣམ་པར་ཐར་པའི་སྒོ་
སྨོན་པ་མེད་པ་གང་ཞེ་ན། གང་མི་རྟག་པའི་རྣམ་པ་དང་སྡུག་བསྔལ་པའི་རྣམ་པས་སེམས་རྩེ་གཅིག་
པའོ༑ ༑ཞེས་པས་དབུ་མ་པའི་ལུགས་ལ་ཡང་མི་འཐད་པས་དེ་ཉིད་འཐད་པ་སྒྲུབ་པ་དེ་གྲུབ་མཐའ་
ལྔ་པ་སྨྲ་བའི་ལུགས་ཞིག་གོ །དེས་ན་ཕུང་པོ་རྣམས་དུ་མ་དང་མི་རྟག་པ་མངོན་སུམ་དུ་རྟོགས་ཀྱང་
གང་ཟག་གི་བདག་མེད་མངོན་སུམ་དུ་མི་རྟོགས་ན་ཞེས་པ་ནས་དེས་ལྷན་སྐྱེས་ཀྱི་ངར་འཛིན་མི་སྐྱེད་
དོ་ཞེས་པའི་བར་གྱི་ཁས་ལེན་དེ་དོར་ཅིག ༈ ལེགས་བཤད་འོད་དཀར་ཟེར་གྱིས་རབ་ཕྱེ་བའི།
རྣམ་འདྲེན་རྒྱལ་བའི་གསུང་རབ་ཀུན་དའི་ཚལ། །གནས་ལུགས་ཆ་ཙམ་རློམ་པས་མངོན་མཐོང་
བའི༑ ༑རྨོངས་རྟུལ་གཟུ་ལུམ་ཉི་མས་མི་འབྱེད་མོད། །འོན་ཏེ་ཆོས་ཚུལ་བལྟ་བའི་མིག་བྲལ་ཡང་།
འབྲས་མེད་ཉེས་བཤད་ཚིག་གི་ཕྲེང་བདག །ངག་གི་དབང་པོས་བྱིན་པའི་མཆོག་འདི་ཞེས། དེ་
དག་བླ་མེད་སྐུར་འདེབས་ལས་གཞན་ཅི། །གཏིང་མཐའ་བྲལ་བའི་གཞུང་བཟང་བདུད་རྩིའི་ཀླུང༌།

196
རྣམ་འགྱུར་ལོག་རྟོག་དྲི་མ་གྲུངས་བྱེད་པའི། ། དྲི་མེད་ཤེས་བྱ་རིགས་པའི་ཀེ་ཏཀ །རྣམ་དཔྱོད་
མཛེས་པའི་རྒྱན་དུ་འདི་ཀོ་སྨད། །ལི་ཁྲིས་སྦགས་པའི་འོད་སྟོང་བདག་པོ་གཞོན་ནུའི་རོལ་པར་བཀོད་
པ་ཡིས། །ད་ལྟར་ཕྱོགས་བཅུའི་མཐའ་མེད་ཞིང་གི་མུན་པའི་ལྷག་མ་མིང་མཛད་དེ། ། སླར་ཡང་
གངས་ལྗོངས་ཕྱོགས་ཀྱི་རྣ་བར་བློ་བཟང་སྙན་པའི་སྒྲ་དབྱངས་ཅན། །ཤིས་པའི་དཔལ་སྦྱིན་ལེགས་
བཤད་དབྱངས་ཀྱི་སྒོ་མང་དབྱེ་བའི་སྤོབས་པ་སྩོལ།། ༈ གཉིས་པ་སྤྱོད་འཇུག་གི་ལུགས་ནི།
འགྲེལ་བྱེད་རྣམས་ཀྱི་ཇི་ལྟར་བཀྲལ་བ་དང་། །དེ་དང་ཁྱོད་ཀྱི་ལུགས་འགལ་བ་བསྟན་པའོ། །དང་
པོ་ནི། ཤེར་འབྱུང་གིས་ཕྱོགས་སྔར་ལྟར་མཛད་ནས་དེའི་ལན་དུ། གང་ཚེ་ལུང་ལས་ཞེས་པ་
ནས་འདུ་ཤེས་མེད་པའི་སྙོམས་འཇུག་བཞིན་ཞེས་པའི་བར་བྱས་ཏེ། དང་པོ་ལུང་དང་། བསྟན་
རྩ་ཞེས་པ་མན་ཆད་རིགས་པས་སྒྲུབ་ལ། དེའི་ཚུལ་གོང་དུ་བདེན་པ་མཐོང་བས་ཞེས་པ་སྔར་གྱི་
ཁས་ལེན་གཞིར་བཞག་སྟེ། དགྲ་བཅོམ་མི་འཐད་པ་དང་། མྱང་འདས་མི་འཐད་པ་གཉིས། དང་
པོ་སྒྲུབ་བྱེད་ལ་གནོད་པ་ཅན་གྱི་གཏན་ཚིགས་དང་དེའི་སྐྱོན་སྤོང་དགག་པ་དང༌། སྐྱོན་སྤོང་དགག་
པའི་ཚུལ་སྒྲུབ་པ་སྟེ། དེ་དག་ཀྱང་ཕྱོགས་སྔ་མའི་ལམ་གྱི་ནུས་པས་འཇོམས་ཚོད་ཀྱི་ཉོན་མོངས་
དང་སྦྱར་ནས་རྗེ་ཡབ་སྲས་ཀྱིས་འགོག་པ་འདི་རྒྱ་འགྲེལ་རྣམས་ཀྱི་དགོངས་པ་རྨ་མེད་པ་ཡིན་ཏེ། ཤེར་
འབྱུང་གིས་དེ་ལ་ཡང་ཉོན་མོངས་པ་བཅོམ་པའི་དགེ་སློང་ཉིད་གཙོ་བོ་ཡིན་ཏེ། དེ་ཉིད་འདིར་གཟུང་
ལ༑ ༑དེའི་དངོས་པོ་དགེ་སློང་ཉིད་ཡིན་ལ། དེ་ཡང་འཕགས་པའི་བདེན་པ་མཐོང་བ་དེས། དེ་
ལྟར་འཐད་པར་འགྱུར་བ་མ་ཡིན་ནོ། །དགེ་སློང་ཉིད་ནི་ཉོན་མོངས་པ་བཅོམ་པ་ཡིན་ཏེ། ཉོན་
མོངས་པ་སྤངས་པ་ཡིན་ནོ་ཞེས་བྱ་བའི་བར་དུའོ། །ཀྱང་གི་སྒྲ་ནི་བཤད་པ་གཞན་སྡུད་པ་སྟེ་ཐར་
པ་ཉིད་དུ་འཇུག་ལ། གང་གི་ཕྱིར་དགེ་སློང་དེ་ཉིད་དཀའ་བས་གནས་པ་ཡིན་ཏེ། སྟོང་པ་མཐོང་
བ་ཉིད་མེད་པར་འཚམ་པ་མ་ཡིན་ལ་བདེན་པ་མཐོང་བ་འབའ་ཞིག་གིས་རིག་པ་མ་ཡིན་ལ། དེ་
ལྟ་བས་ན་བདེན་པ་མཐོང་བས་གྲོལ་བ་མ་ཡིན་ཏེ། དེས་ན་བརྗོད་པར་མི་བྱའོ་ཞེས་བསམ་པ་ཡིན་
ནོ༑ ༑ ཡང་ན་ལུང་ལ་སོགས་པར་རྟོགས་པ་ཞར་ལ་བསལ་ནས། བདེན་པ་མཐོང་བས་གྲོལ་འགྱུར་

197
ཞེས་གང་བརྗོད་པ་དེ་སུན་འབྱུང་བའི་ཕྱིར་བསྟན་རྩ་
སྟོང་ཉིད་མཐོང་བས་ཅི་ཞིག་བྱ། །
གྱི༑ ༑
རྣམ་སྣང་སྲུང་གིས་ཞར་ལ་བྱུང་བའི་ཚུལ་གྱི་
ཞེས་བྱ་བ་ལ་སོགས་པ་གསུངས་ཏེ། ཞེས་དང་། 
། སྟོང་པ་
བདེན་པ་མཐོང་བས་གྲོལ་བར་འགྱུར་བས་ན
ལུང་ལ་ལོག་པར་རྟོག་པ་བསལ་ནས། 
། བསྟན་
ཉིད་བསྒོམ་པས་ཅི་ཞིག་བྱ་ཞེས་དོགས་པ་ཉིད་བསལ་བར་བྱ་བའི་ཕྱིར་བསྟན་རྩ་ཞེས་སྨོས་ཏེ
ཉོན་མོངས་པ་ལས་ཐར་པ་དང་ཞི་བ་ཁས་བླངས་པ་སྟེ་དགེ་སློང་གཉིས་ཀྱི་
པ་ནི་གསུང་རབ་བོ། །
ཉོན་མོངས་པ་ཟད་པའི་དགེ་སློང་ཡིན་ཏེ། དེ་ནི་སྟོང་
རྩ་བ་སྟེ། ཞེས་པ་དང་། བི་བྷཱུ་ཏིས་ཀྱང༌། 
། །བདེན་པ་
པ་ཉིད་མ་རྟོགས་པར་བདེན་པ་མཐོང་བ་ཙམ་གྱིས་མི་འགྲུབ་ཞེས་གསུངས་པ་ལྟར་རོ
དེ་མ་ཐག་ཏུ་ཞེས་པ་ཡང་ཉོན་མོངས་མངོན་གྱུར་བྱེད་
མཐོང་བ་ཙམ་གྱིས་ཉོན་མོངས་སྤངས་ན
གལ་ཏེ་འཕགས་པའི་བདེན་པ་མཐོང་བས་ཉོན་
པ་ཡང་སྔར་ལྟར་འཐད་དེ། ཤེར་འབྱུང་གིས། 
དེ་ལས་གྲོལ་བའི་ངོ་བོ་སྐྱེ་བར་འགྱུར་ཏེ། དེའི་ཚེ་དེ་མ་ཐག་ཏུ་ཉོན་
མོངས་སྤོང་བར་འགྱུར་ན། 
བདེན་པ་མཐོང་བའི་ཉོན་མོངས་པ་
མོངས་སྤངས་པའི་ཕྱིར། ཞེས་དང༌། ཡང་དགེ་བའི་ལྷས། 
། །ཞེས་ཟེར་བ་དེའི་ཕྱིར། ཉོན་མོངས་པ་ཞེས་བྱ་བ་
སྤོང་བའི་ཕྱིར་དཀའ་བ་གནས་པ་མ་ཡིན་ནོ
། དེ་ཁོ་ནར་འབྱུང་
དེ་བཞིན་དུ་འགྲེལ་པ་གཞན་གཉིས་ལས་ཀྱང་
ལ་སོགས་པ་སྨོས་ཏེ་ཞེས་དང་། 
བས་གོང་དུ་བདེན་པ་མཐོང་བས་ཞེས་སོགས་ཀྱི་སྐབས་བཞིན་བདེན་བཞི་མི་རྟག་སོགས་བཅུ་དྲུག་
། མི་གོ་སྟེ།
རྟོགས་པས་གྲོལ་བར་འདོད་པའི་ཁས་ལེན་འདིར་ཡང་དོན་གྱི་རྟགས་སུ་གོའོ་སྙམ་ན
ཞེས་པས་མ་མཐོང་ཕྱིར་ན་མེད་པ་མིན་ཞེས་པ་ལྟར་ཁྱོད་ཀྱིས་མི་གོ་ན་མི་གོ་བས་ཁྱབ་པར་མ་ངེས་
། རྗེ་ཡབ་སྲས་ཀྱི་གསུང་གི་ཉི་མ་ལ། སྦྲང་
པ་རྒྱ་འགྲེལ་བཞིའི་མཁན་པོ་འདི་དག་གི་བཞག་པས
། །སྲེད་འདི་ཞེས་པ་ཡང་། ཉོན་མོངས་མཚན་ཉིད་པ་ལ་
བུའི་གཤོག་པས་རེ་ཞིག་སྒྲིབ་མི་ནུས་སོ
མ་རིགས་པ་སྤངས་པས་སྲེད་པ་སྤངས་དེའི་ཕྱིར་ཡང་སྲིད་ལེན་པའི་ལས་ཀྱི་ནུས་པ་མེད་
སྦྱར་ཏེ། 
ལས་ཀྱི་ནུས་པ་མཐོང་བ་ཡིན་ཞེས་པའི་སྐྱོན་མེད་ཅེས་པ་ཁོ་རང་གི་བདེན་པ་མཐོང་བའི་
པས༑ ༑
ལམ་ཙམ་གྱི་མ་རིག་པ་སྤངས་ནུས་སྙམ་པའི་གཞན་ཉན་ཐོས་སྡེ་པའི་བསམ་པ་བླངས་ནས་རེ་ཞིག་

198
ཉེར་ལེན་ཞེས་པའི་སྐྱོན་སྤོང་དགག་སྟེ། ཤེར་འབྱུང་གིས་ཅི་སྟེ་ཡང་བདེན་པ་མཐོང་བ་ལས་མ་
རིག་པ་སྤོང་བ་ཡིན་ཏེ། དེ་སྤངས་པ་ལས་འདུ་བྱེད་ལ་སོགས་པ་སྤོང་བའི་རིམ་པས་སྲེད་པ་ཡང་
སྤོང་བར་འགྱུར་བ་ཡིན་ལ། སྲེད་པ་དང་ཕྱིན་ཅི་ལོག་དང་ལྡན་པ་ནི་སླར་སྐྱེ་བའི་རྒྱུ་མཚན་ཡིན་
ཏེ༑ ༑དེའི་ཕྱིར་དེ་དག་བྲལ་བས་ཤུན་ཕྲགས་མེད་པའི་ས་བོན་བཞིན་དུ་ལས་ཡོད་ན་ཡང་ཅུང་ཟད་
ཀྱང་ཉམས་པ་མེད་པ་ཡིན་ནོ། ། ཞེས་དང་། དེའི་ལན་ལ་གཞན་གྱི་བསམ་པ་བླངས་ནས་རེ་ཞིག་
ཉེར་ལེན་ཞེས་པ་ལ་སོགས་པ་གསུངས་ཏེ། མ་རིག་པ་སྤངས་པས་སྲེད་པ་ཡང་སྲིད་ཀྱི་ཉེ་བར་ལེན་
པའི་རྒྱུ་ཡིན་པ་མེད་ཅིང་། ཡོད་པ་མ་ཡིན་ཏེ་བསྟན་ཞིང་ངེས་པར་བྱེད་ནའོ། །དེའི་ཚེ་འདི་སྐད་
བརྗོད་པར་མི་བྱ་སྟེ། གང་ཕྱིར་དམིགས་དང་བཅས་པའི་ལྟ་བ་པོ་རྣམས་ལ་མ་རིག་སྤོང་བ་ཉིད་
འཐད་པ་མ་ཡིན་ཏེ། དེ་ཡོད་པས་སྲེད་པ་སྤང་བ་ཡང་ཡོད་པ་མ་ཡིན་པའི་ཕྱིར་རོ། །ཡིན་དུ་ཆུག་
ན་ཡང་དེ་ལྟར་བརྗོད་པར་བྱ་སྟེ། སྲིད་འདི་ཞེས་པ་ལ་སོགས་པ་གསུངས་པ་ལ། ཉོན་མོངས་ཅན་
མ་ཡིན་པ་ཡོད་ན་ཏེ། ཉོན་མོངས་པ་དང་མཚུངས་པར་མི་ལྡན་པའི་སྲེད་པ་འདི་ཁྱོད་ཀྱི་རྣལ་འབྱོར་
པ་རྣམས་ལ་མེད་པ་ཇི་ལྟར་སྲེད་དེ་ཅི་སྟེ་མེད། ཞེས་ཡང་སྲིད་ལེན་པའི་རྒྱུ་རེ་ཞིག་སྤང་ཡང་གཏན་
དུ་མ་སྤངས་པ་དང་། གཏན་དུ་སྤང་ན་ཡང་ཞེས་པའི་བརྟགས་པ་མཐའ་བཟུང་བྱས་ནས་ཡིན་དུ་
ཆུག་ན་ཡང་ཞེས་གསུངས་ཤིང་། དེ་ཡང་ཕྱོགས་སྔ་མའི་ལམ་དེ་ཙམ་ལ་བརྟེན་ནས་དོགས་པ་བཅད་
པ་དངོས་སུ་གསུངས་ཤིང༌། ཉོན་མོངས་ཅན་ཡིན་མིན་ལ་ཁོ་རང་གི་འདོད་པའི་དབང་དུ་བྱས་ཏེ།
དགེ་ལྷའི་འགྲེལ་པ་ལས། འདིར་གཞན་དག་ན་རེ། ཉོན་མོངས་ཅན་དང༌། ལུང་དུ་མ་བསྟན་
པའི་སྲེད་པ་དང་། འདོད་པའི་ཁམས་ཀྱི་མི་དགེ་བ་ནི་འདིར་ཡང་སྲིད་པ་འབྱུང་བའི་དབང་དུ་བྱས་
པ་ཡིན་ཏེ། ཞེ་གསུངས་པའི་ཕྱིར་རོ། །དེ་ལྟར་མ་ཡིན་ན། དགེ་བ་ལྷས། དེ་ཉོན་མོངས་པ་ཅན་
མ་ཡིན་ཡང་ལྷན་ཅིག་བྱེད་པའི་རྒྱུ་དང་ཕྲད་ནས་ཉོན་མོངས་པ་ཅན་སྐྱེད་དོ་ཞེས་བྱ་བ་ནི་ཡང་ཞེས་
བྱ་བའི་སྒྲས་སྟོན་ཏེ་ཞེས་སྲེད་པ་འདི་ཉོན་མོངས་པ་ཅན་མིན་ཡང་རྐྱེན་དང་ཕྲད་ན་ཉོན་མོངས་པ་
ཅན་སྐྱེད་དོ་ཞེས་པ་དེ་དགྲ་བཅོམ་པ་ལ་སྦྱར་ནས་དེའི་སྟོང་ཉིད་མ་སྒོམ་ན་ཉོན་མོངས་སྐྱེ་བ་ལ་བཤད་

199
དེ་ནི་དབུ་མ་པ་མ་ཟད་མདོ་སྡེ་པས་ཀྱང་མཛོད་འགྲེལ་དུ་བཀག་གོ །དོན་གྱི་དབང་
དགོས་པས། 
འདི་གཟིགས་ནས། རྒྱལ་ཚབ་དམ་པས། དགྲ་བཅོམ་པ་ཐོབ་པ་ལ་སྟོང་ཉིད་རྟོགས་མི་དགོས་ཀྱི་
མི་རྟག་སོགས་བཅུ་དྲུག་རྟོགས་པའི་ལམ་གོམས་པས་ཉོན་མོངས་ཟད་པར་སྤངས་པས་གྲོལ་བ་དགྲ་
བཅོམ་པའི་འབྲས་བུ་ཐོབ་བོ་ཞེ་ན། ཉོན་མོངས་མངོན་གྱུར་ཙམ་རེ་ཞིག་སྤངས་པའི་གང་ཟག་དེའི་
མངོན་འགྱུར་སྤངས་པ་དེ་མ་ཐག་ཏུ་དགྲ་བཅོམ་པ་དེར་འགྱུར་པར་ཐལ། མི་རྟག་སོགས་བཅུ་དྲུག་
གི་ལམ་ཙམ་གོམས་པས་ཉོན་མོངས་ཟད་ནས་དགྲ་བཅོམ་ཐོབ་པའི་ཕྱིར། དེ་གཉིས་རྣམ་པ་ཐམས་
ཅད་དུ་མགོ་མཚུངས་བྱེད་པ་ཡིན་ནོ། །ཞེས་གསུངས་པ་ལྟར་ངེད་ཅག་འདོད་བཞིན་འགྲེལ་པ་རྣམས་
ནས་གསལ་བར་དྲངས་ཟིན་ལ། དེ་ཡང་མི་རྟག་སོགས་གོམས་པའི་ལམ་ཙམ་གྱི་འཇོམས་ནུས་
པའི་ཉོན་མོངས་སྤངས་ཚུལ་མངོན་འགྱུར་ཙམ་ཡིན་པ་ནི་རེ་ཞིག་ཉེར་ལེན་ཞེས་སོགས་ཀྱིས་བསྟན་
ཅིང་༑ ༑ས་བོན་མིན་པ་ནི་འགག་པ་སླར་ཡང་ཞེས་པས་སོ། །འདི་ཁྱོད་ལ་ཡང་དྲི་སྟེ། ཕྱོགས་
སྔར་བཀོད་ཚུལ་གྱི་ལམ་ཙམ་གོམས་ཚོད་ཀྱི་གྲོལ་བ་ཞིག་དང་དེ་ཉིད་ཐོབ་པས་འདོད་པའི་རང་སྡེ་
ཞིག་མེད་ན་བདེན་པ་མཐོང་བས་གྲོལ་ཞེས་པའི་འགྲེལ་པ་འདི་དག་གིས་ཕྱོགས་སྔར་ཡང་ཡང་བཀོད་
པ་འདི་ཅི་ཡིན། འོན་ཏེ་དེ་ལྟར་ཡོད་ན་ལམ་དེས་གང་བཅོམ་པ་ཉོན་མོངས་མངོན་འགྱུར་ཙམ་ལས་
ལམ་དེ་དག་གི་གྲོལ་བ་དེ་གཏན་དུ་གྲོལ་བ་མ་ཡིན་པའི་ཚུལ་འདི་
ས་བོན་བཅོམ་མི་ནུས་པ་དང་། 
དང་མཚུངས་ཞེས་པའི་མཚུངས་ལུགས་ཞིག་སྨྲ་རྒྱུ་ཨེ་ཡོད། ཡོད་ན་ཁ་ཟ་ལྟག་སྐོར་མིན་པ་ཅིག་
མཛོད་ཅིག །འདིར་དམ་བཅའ་ལ་འདོད་མི་ནུས་ཞེས་པ་འདོད་ལེན་འདེབས་མི་ནུས་པ་བསྟན་པས་
།དེས་ན་མགོ་མཚུངས་
འདོད་ལེན་བཏབ་ཅེས་པ་ལ་དགག་པ་འདི་དགག་ཡུལ་སུ་ཡིན་སྨོས་ཤིག 
ཀྱི་ཐལ་བ་ནི། རྣམ་འགྲེལ་ལས། ཚིག་རྣམས་ལོག་པ་སྨྲ་བ་ཡི། །ཉེས་རྣམས་སྐྱེས་བུ་ལ་བརྟེན་
པས༑ ༑སྐྱེས་བུ་མ་བྱས་བདེན་དང་བཅས། །ཞེས་ནི་ལ་ལ་བརྗོད་པར་བྱེད། ཞེས་པ་ལ་རིག་
བྱེད་པས། རིག་བྱེད་ཀྱི་ངག་ཆོས་ཅན། བདེན་པའི་དོན་ཅན་དུ་ཐལ། སྐྱེས་བུས་མ་བྱས་པའི་
ཁྱབ་ཏེ་ཚིག་ལོག་པར་སྨྲ་བའི་ཉེས་སྐྱོན་སྐྱེས་བུ་ལ་བརྟེན་པའི་ཕྱིར་ཞེས་པའི་
ངག་ཡིན་པའི་ཕྱིར། 

200
ལན་དུ། ཚིག་རྣམས་བདེན་པའི་དོན་ཅན་གྱི། །ཡོན་ཏན་སྐྱེས་བུ་ལ་བརྟེན་པས། །སྐྱེས་བུས་མ་
བྱས་ལོག་པའི་དོན། །ཅིས་མིན་ཞེས་ནི་གཞན་དག་བརྗོད། །ཅེས་པ་ལ་རིག་བྱེད་ཀྱི་ངག་ཆོས་
ཅན༑ ༑ ལོག་པའི་དོན་ཅན་དུ་ཐལ། སྐྱེས་བུས་མ་བྱས་པའི་ངག་ཡིན་པའི་ཕྱིར། ཁྱབ་སྟེ། ཚིག་
བདེན་པར་འགྱུར་བའི་ཡོན་ཏན་སྐྱེས་བུ་ལ་བརྟེན་པའི་ཕྱིར། ཞེས་འཕངས་པ་ལ་སྔ་ཕྱི་གཉིས་ཀའི་
རྟགས་ཁྱབ་རིག་བྱེད་པས་ཁས་ཇི་ལྟར་བླངས་དོན་གྱིས་ཤེ་ན། འདིར་ཡང་འདི་ཉིད་ལས་ཀྱང༌།
གལ་ཏེ་མ་གཏོགས་གཅིག་གིས་ཀྱང་། །རྒྱལ་བས་གསུངས་པ་མི་འདོད་ན། །མདོར་མཚུངས་
གཅིག་གིས་ཐམས་ཅད་ཀྱང༌། །རྒྱལ་བས་གསུངས་པ་ཅིས་མི་འདོད། ། ཞེས་པས་ལས་དང་རྣམ་
སྨིན་གཉིས་ཡོད་ལ་བྱེད་པ་པོ་ནི་མི་དམིགས་སོ། །ཞེས་ཡང་དག་པ་ལྡན་པའི་ལུང་དང་སྦྱར་ནས་
འཕེན་ཚུལ་ཡང་ཡང་སོམས་ཤིག །དེས་ན་ཁྱོད་ཀྱིས་དེ་འདྲའི་མངོན་གྱུར་སྤངས་པའི་སྤོང་བ་
པོ་དེ་ལ་ཡང་སྲིད་འཕེན་བྱེད་ཀྱི་སྲེད་པ་ངེས་པར་མེད་ཅེས་སྨྲ་བའི་ཕྱིར་རྒོལ་བླུན་པོ་དེ་འདྲ་ལ་ཞི་
བ་ལྷས་དགག་པ་མཛད་པ་མི་འོས་སོ། །ཞེས་པ་འདི་དེ་ལྟར་མགོ་བའི་ཕྱིར་རྒོལ་བླུན་པོ་ང་འདྲ་བ་
ལ་ཞི་བ་ལྷ་ཡི་གཞུང་གིས་རྒྱལ་ལན་མི་འོས་སོ། ། ཤེ་ན་ཐུགས་མད་དོ། །དེ་ལྟར་ཉོན་མོངས་སྤང་
ཚུལ་ལ་སྦྱར་ནས་གནོད་པ་ཅན་གྱི་གཏན་ཚིགས་གི་འཕུལ་འཚམས་སུ་ཉོན་མོངས་མངོན་གྱུར་ཙམ་
སྤངས་ཡང་། ཡང་སྲིད་འཕེན་པའི་ལས་ཀྱི་ནུས་པ་ཅན་ལ་མོའུ་འགལ་སོགས་སྦྱར་གཏན་མིན་
ཞེས་གསུངས་སོ། །འོ་ན་རྒྱ་འགྲེལ་འདི་དག་གིས་དེ་ལྟར་སྦྱར་བ་འདི་ཁྱེད་ཅག་གིས་འགོག་གམ་
ཞེ་ན་སྔར་ལྟར་སྦྱར་བ་འདི་འཇུག་འགྲེལ་ལས། ལུང་འདི་ལས་ཀྱང་ཉན་ཐོས་དང་རང་སངས་
རྒྱས་རྣམས་ལ་ཆོས་ཐམས་ཅད་རང་བཞིན་མེད་པར་ཤེས་པ་ཡོད་དོ། །ཞེས་བྱ་བ་གསལ་བར་ངེས་
ཏེ༑ ༑ཞེས་སོགས་དང་མཐུན་པར་བཀྲལ་ནས་དེ་ལྟར་བཀག་གི་སྤྱིར་འདི་དག་ནས་དེ་ལྟར་གསུངས་
པ་ལྟར་གཞུང་གཞན་དང་བསྟུན་ན་འཐད་ཕྱོགས་སུ་འགྲེལ་ཚུལ་མེད་དོ། །ཞེས་ངེད་ཀྱི་གཞུང་ནས་
ཇི་ལྟར་བཀག་སྟེ་རིགས་པ་དྲུག་ཅུ་པའི་འགྲེལ་པ་ལྟར་མྱང་འདས་ལ་སྦྱར་བའི་འགྲེལ་ཚུལ་ལེགས་
པར་ཡོད་དོ། །དེ་ཡང་འདི་ལྟར་ཕྱོགས་སྔ་མས་ལམ་ཙམ་གྱི་མྱང་འདས་མངོན་དུ་བྱེད་ནུས་ན་དེ་

201
མ་ཐག་ཏུ་སྡུག་བསྔལ་མ་ལུས་པ་སྤངས་པ་སོགས་མྱང་འདས་མངོན་དུ་བྱས་པའི་རྣམ་གྲངས་བཅུ་
ཆར་ཚང་དགོས་ཞེས་ཏེ། རིགས་པ་དྲུག་ཅུ་པའི་འགྲེལ་པ་ལས། ཡང་དེ་ལྟ་ཡིན་དུ་ཟིན་ན་དེའི་
། ཕུང་
ཉོན་མོངས་ཟད་ཀྱང་འདས་མི་འགྱུར་མདོ་ལས་ནི
དུས་ན་དེའི་གལ་ཏེ་ཕུང་པོ་མ་འགགས་ན། 
སྡུག་བསྔལ་འདི་མ་ལུས་པར་སྤངས། རབ་
པོ་འགགས་ན་མྱ་ལས་འདས་པ་ཞེས་གསུངས་ཏེ
ཏུ་བཏང་བ། བྱང་བར་གྱུར་པ། ཟད་པ། འདོད་ཆགས་དང་བྲལ་བ། འགོག་པ། ཉེ་བར་ཞི་བ།
ཕྱིས་མི་སྐྱེ་བ་གང་ཡིན་པ་དེ་ཉིད་ཞི་བ་དེ་
སྡུག་བསྔལ་གཞན་གྱི་མཚམས་མི་སྦྱོར་ཞིང༌། 
ནུབ་པ། 
ཉིད་གྱ་ནོམ་པ་སྟེ། འདི་ལྟ་སྟེ། ཕུང་པོ་ཐམས་ཅད་རབ་ཏུ་བཏང་བ། སྲིད་པ་ཟད་པ། འདོད་
མྱ་ངན་ལས་འདས་སམ་ཞེས་འབྱུང་བ་ཡིན་ཏེ། དེ་ལ་མདོ་སྡེ་
ཆགས་དང་བྲལ་བ། འགོག་པ། 
། མ་
པས་སྡུག་བསྔལ་འདི་ཞེས་བྱ་བའི་ཚིག་གིས་ནི་ད་ལྟ་ཉིད་ཀྱི་སྡུག་བསྔལ་གྱི་དབང་དུ་བྱས་ཏེ
མ་འོངས་པའི་སྡུག་བསྔལ་གྱི་དབང་
ལུས་པར་སྤངས་པ་ནས་ནུབ་པ་གྱུར་པའི་བར་གསུངས་སོ
སྡུག་བསྔལ་གཞན་གྱི་མཚམས་མི་སྦྱོར་ཞེས་བྱ་བ་ན་མྱ་ངན་ལས་འདས་པ་ཞེས་བྱ་
དུ་བྱས་ཏེ། 
ཞེས་པ་ལྟར་དང་མ་འོངས་པའི་སྡུག་བསྔལ་གྱི་དབང་དུ་གསུངས་པའི་ལུང་
བའི་བར་དུ་བསྟན་ཏོ། །
གིས་དེ་སྒྲ་ཇི་བཞིན་པ་འཛིན་པའི་ཉན་ཐོས་སྡེ་པ་ལ་གནོད་པ་བརྗོད་ནས་ཕུང་པོ་ལྷག་མེད་དུ་གསུངས་
དེའི་ཚུལ་མོའུ་འགལ་སོགས་ལ་སྡུག་བསྔལ་ཚེ་འདིར་འབྱུང་བས་
པའི་རྣམ་གཞག་དཀའ་བ་དང༌། 
གནོད་དོ་ཞེས་འགྲེལ་ཏེ་ཤེར་འབྱུང་གིས་མྱ་ངན་ལས་འདས་པ་ཉོན་མོངས་པ་དང་བྲལ་བས་ཕུང་
། །ཞེས་ཉོན་མོངས་སྤངས་པའི་
པོ་ལྷག་མ་མེད་པ་དཀའ་བར་གནས་པ་ཡིན་ཏེ་འཐད་པ་མ་ཡིན་ནོ
དེ་མ་ཐག་ཏུ་ཕུང་པོ་ལྷག་མེད་དུ་གྲོལ་བ་ཐལ་བར་མདོ་སྔ་མ་དང་སྦྱར་ནས་ཟླ་བ་བཞིན་འགོག་པ་ངེས་
། རིགས་པ་དྲུག་ཅུ་པའི་
འདི་ཡི་སྡུག་བསྔལ་ཉོན་མོངས་ལ་བྱེད་ཞེས་པ་སྟེ
སོ༑ ༑སྐྱོན་མེད་དེ། 
། །ཞེས་ཟེར་ན་
འདི་ལྟར་ཉོན་མོངས་པ་རྣམས་ཉིད་ལས་སྡུག་བསྔལ་ཞེས་བྱའོ
འགྲེལ་པ་ལས། 
ཡང་སྤྱིའི་དོན་དང་སྦྱར་དུ་རུང་བ་མེད་ན་ནི་དེ་དེ་ལྟར་འགྱུར་བ་ཞིག་ན་ནམ་ཉེ་བར་ལེན་པའི་ཕུང་
པོ་ལྔ་རྣམས་ཀྱི་ངོ་བོ་ཉིད་སྐྱེ་བ་མེད་པར་མཐོང་བ་སྲིད་པ་དེ་ནི་སྤྱིའི་སྒྲ་ཕྱོགས་གཅིག་ལ་འཇུག་ཅེས་

202
བྱར་མི་རུང་ངམ། ཞེས་པ་བཞིན་རེ་ཞིག་ཞེས་སོགས་སོ། །ཉོན་མོངས་པ་ལ་སྦྱར་ཡང་སྡུག་བསྔལ་
སྐྱེ་མེད་ཀྱི་མྱང་འདས་མི་འདོད་ན་མངོན་པ་ནས་བཤད་པའི་འདོད་ཆགས་སོགས་མེད་ཀྱང་། ཕྲ་
བའི་འཇིག་ལྟས་དྲངས་པའི་འདོད་ཆགས་སོགས་སྐྱེས་པ་དང་། དེ་ཡང་ཕུང་པོ་བདེན་ཞེན་དག་
བཅས་པས་ཚོར་བའི་རྐྱེན་གྱི་སྲེད་པ་རྒྱུན་མི་ཆད་པའི་ཕྱིར་ཞེས་པ་སྲེད་འདི་ཉོན་མོངས་སོགས་རྐང་
པོ་བཞི་དང་གཉིས་སྦྱར་བ་བཞིན་ཟླ་བས་གལ་ཏེ་དེའི་ཚེ་སྡུག་བསྔལ་སྐྱེ་བ་མེད་པའི་ངོ་བོ་མྱ་ངན་ལས་
འདས་པར་མི་འདོད་ན་དེའི་འདོད་ཆགས་ལ་སོགས་པའི་བཅིང་བ་བཅད་པས་ཉོན་མོངས་པ་མེད་
པར་གྱུར་ཀྱང་དེའི་ཚེ་འཇིག་ཚོགས་ལ་ལྟ་བ་ལ་སོགས་པའི་རྒྱུ་ཡོད་པར་དམིགས་པ་དང་། དེ་ལ་
དམིགས་པས་འདོད་ཆགས་ལ་སོགས་པ་བསྐྱེད་པའི་ཕྱིར་དེས་རྣམ་པར་གྲོལ་བ་གང་ཡིན་པ་དེ་ཡང་
ཐོབ་པར་མི་འགྱུར་ཏེ། དེ་བས་ན་དེའི་དུས་ན་གྲོལ་བར་ཁས་བླངས་དུ་མི་རུངས་པའོ། །ཕུང་པོ་
རྣམས་གང་ཚེ་དེ་ཡིད་འགག་པ་ཡི། །དེ་ཡི་ཚེ་ན་གྲོལ་བར་འགྱུར། ཞེས་བྱར་མི་རུང་ངོ་ཞེས་
དང་༑ ༑ཕུང་པོ་དམིགས་པས་རྒྱུ་དེ་ལས་བྱུང་བ་ཉོན་མོངས་པ་རྒྱུན་མི་ཆད་པའི་ཕྱིར་ཞེས་སོ། །རྒྱུ་
མཚན་དེ་དག་གིས་སྔར་གྱི་མྱ་ངན་ལས་འདས་པ་དཀའ་བའི་སྒྲུབ་བྱེད་དུ་དམིགས་པ་ཞེས་སོགས་
འགྲེལ་པ་རྣམས་ནས་སྦྱར་བ་དང་མཐུན་པ་འདི་ཉིད་དུ་ཡང་། རྒྱུ་ཉོན་མོངས་པ་དང་ལས་ལས་
བྱུང་བའི་སྐྱེ་བའི་རྒྱུན་མཐར་ཐུག་པ་མེད་པར་འགྱུར་བའི་ཕྱིར་དེའི་ཕུང་པོ་རྣམ་པར་ཆད་པའི་མཚན་
ཉིད་ཐར་པ་མི་སྲིད་དོ། །ཞེས་པ་ལྟར་རོ། །དེས་ན་འདི་ཡི་གྲོལ་བ་ནི་ཐེག་དམན་རང་གི་མདོ་དང་
འགལ་བ་བསྒྲུབས་ནས་དེ་ལྟར་འགོག་ན་སྒྲུབ་རིགས་ཀྱི་དཔལ་ཕྲེང་གི་མདོ་སོགས་སྦྱོར་བ་ནི་ལོག་
རྟོག་འབའ་ཞིག་གོ །དེ་ཡང་ཕྱོགས་སྔ་མས་མྱང་འདས་གཉིས་འདོད་ཅིང་། ལྷག་བཅས་པ་མཐར་
ཐུག་གི་མྱ་ངན་དང་མ་བྲལ་བ་དང༌། རྨོངས་པ་མི་ཤེས་པ་དང་བྲལ་དགོས་སུ་འདོད་དེ། ཕུང་པོ་
དང་བཅས་པའི་མྱ་ངན་ལས་འདས་པ་ལ་འདོད་ཆགས་ལ་སོགས་པའི་བཅིང་པ་སྤངས་ཀྱང་མྱ་ངན་
ལས་འདས་པར་མི་འདོད་དོ། །སྙམ་དུ་སེམས་ནི་ཞེས་ལྷག་བཅས་པ་ལ་གྲོལ་བ་མཐར་ཐུག་མི་འདོད་
པ་ཕྱོགས་སྔར་བྱས་བཞིན་དེས་ཁས་བླངས་སོ། །ཡང་སྤྱོད་འཇུག་གཞུང་གི་དངོས་བསྟན་གྱི་ཚིག་

203 
ང་བ་ : : 1:
འདི་ལ་ཉོན་མོངས་ཅན་མིན་པའི་སྲེད་པ་ཡོད་པ་དམ་བཅའ། ཚོར་བ་སྒྲུབ་བྱེད་ཀུན་རྨོངས་དཔེར་
བྱས་པར་ཟད་ལ། ཞེས་པ་ལ། འོ་ན་སངས་རྒྱས་ལ་ཉོན་མོངས་ཅན་མ་ཡིན་པའི་སྲེད་པ་ཡོད་
པར་ཐལ། ཚོར་བ་ཡོད་པའི་ཕྱིར། རྟགས་ནི་མདོ་ལས། སེམས་ལས་བྱུང་བ་མེད་པ་ནི། །སེམས་
ནི་ནམ་ཡང་མི་འབྱུང་སྟེ། །ཉི་མ་དང་ནི་འོད་ཟེར་བཞིན། །དེས་ན་དེ་དག་ལྷན་ཅིག་འབྱུང་། །ཞེས་
པ་དང་། སྤྲིན་ལྟ་བུའི་སེམས་བསྐྱེད་སེམས་ཡིན་ཞིང་། དེ་སངས་རྒྱས་ཀྱི་ས་ན་ཡོད་པས་སོ། །དཔལ་
ཕྲེང་གི་མདོ་དང་སྦྱར་བའི་ཚེ་སངས་རྒྱས་ཀྱི་རྣམ་གྲོལ་མཐར་ཐུག་ལ་སྐུར་འདེབས་མི་མཛད་པ་
ཞུ༑ ༈ གསུམ་པ་སྤང་བྱ་བརྟགས་པ་ནི། ཆོས་ཀྱི་བདག་འཛིན་ལ་སྒྲིབ་པ་གཉིས་སུ་ཕྱེ་ནས།
ཉོན་སྒྲིབ་ས་བརྒྱད་པ་ནས་སྤངས་པའི་རྣམ་གཞག་འདི། རང་རྒྱུད་པའི་ལུགས་ལ་མི་འཐད། ཐལ་
འགྱུར་བའི་ལུགས་ལ་མི་འཐད་དེ། དང་པོ་ནི། འགྲེལ་ཆེན་ལས། འདིར་ཡང་མཐོང་བ་དང་
སྒོམ་པའི་ལམ་ལ་ཡོངས་སུ་སྦྱོང་བའི་ཆོས་ཀྱི་དབྱེ་བས་རབ་ཏུ་དགའ་བ་ལ་སོགས་པ་ས་བཅུར་རྣམ་
པར་གཞག་གོ །ཞེས་སྒོམ་སྤང་ཉོན་མོངས་བཅུ་དྲུག་གི་དབྱེ་བ་མཛད་ནས་ས་བཅུའི་ངོ་སྐལ་གྱི་
སྤང་བྱ་བཞག་པས། ས་བརྒྱད་པ་ནས་སྤང་པ་ཇི་ལྟར་འཐད། ཐེག་དམན་ལ་ཕུང་པོ་བདེན་འཛིན་
གྱི་ཆོས་ཀྱི་བདག་འཛིན་སྤང་བ་འདོད་ན། ཕུང་པོ་བདེན་མེད་ཀྱི་སྟོང་ཉིད་ཐེག་དམན་གྱི་མདོ་ལས་
བསྟན་པར་བྱ་དགོས་པས། དེ་ནི་ཐལ་རང་གཉིས་ཐེག་དམན་གྱི་མདོ་ལས་ཆོས་ཀྱི་བདག་མེད་བསྟན་
མ་བསྟན་སྔར་རྩོད་པའི་གཞུང་དྲངས་པས་ཤེས་སོ། །འོ་ན་ལེགས་ལྡན་གྱིས། ཉོན་མོངས་པའི་
སྒྲིབ་པ་ཡང་རྣམ་པ་གཉིས་ཏེ། འཆིང་བར་བྱེད་པ་དང་། བག་ཆགས་ཀྱི་ངོ་བོའོ། །ཡང་ཤེས་
བྱའི་སྒྲིབ་པ་ནི་འཆིང་བར་བྱེད་པའི་བདག་ཉིད་ཁོ་ནའོ། །དེ་ལ་ཉན་ཐོས་དང་རང་སངས་རྒྱས་དག་
གིས་ནི་ཉོན་མོངས་པའི་འཆིང་བ་ཙམ་སྤངས་ཀྱི་ཉོན་མོངས་པའི་བག་ཆགས་ཀྱང་མ་ཡིན་ལ། ཞེས་
མི་སྐྱེ་བའི་ཆོས་ལ་བཟོད་པ་ཐོབ་པ་དང༌། དམན་པའི་དགྲ་བཅོམ་རྣམས་ལ་འཁོར་བ་འཆིང་བྱེད་
ཀྱི་ཉོན་སྒྲིབ་སྤངས་ཀྱང་། བག་ལ་ཉལ་མ་སྤངས་གསུངས་པ་ཇི་ལྟར་ཞེ་ན། དེ་ནི་བྱང་སེམས་
འཕགས་པ་རྣམས་ཤེས་སྒྲིབ་ཀྱི་དབང་གིས་སངས་རྒྱས་མི་ནུས་པ་ལྟར་ཉོན་སྒྲིབ་ཀྱི་དབང་གིས་ཐར་

204
པ་འགྲོ་མི་ནུས་པ་མིན་པས་དེ་ལྟར་གསུངས་སོ། །འདིར་མི་སྐྱེ་བའི་ཆོས་ལ་བཟོད་པ་ཐོབ་པ་ཡང་
བརྒྱད་པ་ནས་མཛད་བཞིན་ཉོན་མོངས་སྤངས་པའི་ས་མཚམ་འདིར་བཟུང་ཡང་མི་སྐྱེ་ཆོས་བཟོད་
ཐོབ་པའི་ས་མཚམས་རང་རྒྱུད་པ་གཞན་གྱིས་དེ་ལྟར་འདོད་པ་མིན་གྱི་ཐེག་ཆེན་མཐོང་ལམ་ནས་
འཇོག་སྟེ། ཉི་སྣང་ལས། གཞན་ཡང་རྒྱུན་དུ་ཞུགས་པ་ནས་རང་སངས་རྒྱས་ཀྱི་བར་གྱི་ཤེས་པ་
དང་སྤོང་པ་གང་ཡིན་པ་དེ་ནི་མི་སྐྱེ་བའི་ཆོས་ལ་བཟོད་པ་ཐོབ་པའི་བྱང་ཆུབ་སེམས་པ་དེའི་བཟོད་
པའོ༑ ༑བཟོད་པ་དེ་ཡང་གང་ཞེ་ན། སྡུག་བསྔལ་ལ་ཆོས་ཤེས་པའི་བཟོད་པའོ། །ཞེས་གསུངས་
པ་ལྟར་རོ། །དེའི་ཕྱིར་འདིའི་ཉོན་མོངས་པའི་བག་ཆགས་ཞེས་པ་ཡང་ཉོན་མོངས་ཀྱི་དབང་གི་
ལུས་ངག་གི་སྤྱོད་པ་མེད་ཀྱང་དེའི་གནས་ངན་ལེན་ཡོད་པ་འཇུག་འགྲེལ་གྱིས་གསུང་པ་བཞིན་ནོ།
གཉིས་པ་ནི། ཉན་རང་དགྲ་བཅོམ་ལ་བདེན་འཛིན་ཡོད་ན། དེ་ཡང་ཉན་ཐོས་དང་རང་སངས་
རྒྱས་དང་བྱང་ཆུབ་སེམས་དཔའ་ཉོན་མོངས་པ་ཅན་གྱི་མ་རིག་པ་སྤངས་པ། འདུ་བྱེད་གཟུགས་
བརྙན་ལ་སོགས་པའི་ཡོད་པ་ཉིད་དང་འདྲ་བར་གཟིགས་པ་རྣམས་ལ་ནི་བཅོས་མའི་རང་བཞིན་ཡིན་
གྱི༑ ༑བདེན་པ་ནི་མ་ཡིན་ཏེ། བདེན་པར་མངོན་པར་རློམས་པ་མེད་པའི་ཕྱིར་རོ། །ཞེས་ཉན་
རང་དགྲ་བཅོམ་ལ་བདེན་པར་མངོན་པར་རློམ་པ་མེད་པར་གསུངས་པས་བདེན་འཛིན་མེད་པར་
གསུངས་ལ། དེ་ལྟར་ན་བདེན་འཛིན་ལ་ཉོན་སྒྲིབ་ཀྱིས་ཁྱབ་པའི་ལུང་མེད་ཅེས་མ་སྨྲ་ཞིག །དེ་
ལྟར་མིན་ན་བདེན་འཛིན་མ་སྤངས་པ་ལ་ཉོན་སྒྲིབ་སྤངས་པ་སྲིད་དགོས་ལ་དེ་ནི་མིན་ཏེ། རིགས་
པ་དྲུག་ཅུ་པའི་འགྲེལ་པ་ལས། གང་དག་གཟུགས་ལ་སོགས་པའི་རང་བཞིན་དམིགས་ཀྱང་ཉོན་
མོངས་པ་རྣམས་སྤང་དུ་རུང་བར་འདོད་པ་དེ་དག་ལ་ནི་ཉོན་མོངས་པ་སྤོང་བར་འགྱུར་བ་མེད་དེ།
ཞེས་བསྟན་པའི་ཕྱིར། གནས་དང་བཅས་པའི་སེམས་ཡོད་ལ། །ཉོན་མོངས་དུག་ཆེན་ཅིས་མི་
འབྱུང་༑ ༑ཞེས་བྱ་བ་སྨོས་སོ། །ཞེས་དང་། སྡུག་ཆེས་པ་ལ་ཆགས་པར་གྱུར། །དེ་ལས་ལྡོག་
པས་འདོད་ཆགས་བྲལ། །སྒྱུ་མའི་སྐྱེས་བུ་ལྟར་དབེན་པར། །མཐོང་བས་མྱ་ངན་འདས་པར་འགྱུར།
ཞེས་དམིགས་པར་བདེན་པར་བཏགས་ན་ཆགས་སྡང་འབྱུང་བ་གསུངས་པ་དེ་ཉོན་མོངས་བཏགས་

205
པ་འདོད་ན་ཕྱི་མའི་ཆགས་པ་ཡང་དེ་ལྟར་འགྱུར་ལ། དེ་ནི་དེ་སྤངས་པའི་མྱང་འདས་ཐེག་པ་གསུམ་
ལ་གསུངས་པས་ཇི་ལྟར་འཐད། དེས་ན་འགྲེལ་པས་ཉོན་མོངས་མཚན་ཉིད་པ་ལ་བཀྲལ་བཞིན་
ཉོན་མོངས་བཏགས་པ་པར་བཀྲལ་བའི་ལུགས་འདིའི་ལུང་གསལ་བར་མེད་ཅིང་ལུགས་གཞན་ནས་
ཕྱོགས་ཙམ་ཞིག་ཡོད་ཀྱང་དེས་ཟླ་བ་གྲགས་པ་འགོགས་པའི་རེ་བར་མ་བྱེད་ཅིག །དེའི་ཕྱིར་ལུགས་
འདི་ལ་ཤེས་སྒྲིབ་བག་ཆགས་སུ་འཇོག་པར་འཇུག་འགྲེལ་ལས་གསུངས་པ་རྩོད་མེད་དུ་གྲུབ་ལ། འཁོར་
གསུམ༑ ༑རྣམ་རྟོག་ཤེས་གྲིབ་ཏུ་གསུངས་པ་བདེན་འཛིན་ལ་བྱེད་ན། སྐྱོན་འདི་ལྟར་ཉན་རང་
དགྲ་བཅོམ་གྱི་གང་ཟག་གི་བདག་འཛིན་མ་ལུས་པ་སྤངས་ན་གཏོང་བ་པོ་དང་ལེན་པ་པོ་ལ་དམིགས་
པའི་བདེན་འཛིན་མ་སྤངས་པ་འགལ། སྤངས་ན་འཁོར་གསུམ། རྣམ་རྟོག་གི་བདེན་འཛིན་ཤེས་
སྒྲིབ་ཡིན་པ་འགལ། དེ་དག་ཆོས་ཀྱི་བདག་འཛིན་ཡིན་ན་སྦྱིན་པའི་ཡུལ་རྟེན་གཉིས་གང་ཟག་ཡིན་
པ་འགལ། ཡང་ཁྱོད་ཀྱི་བདག་འཛིན་གཉིས་ཀ་ས་བོན་དང་བཅས་པ་སྤངས་པའི་གང་ཟག་ཡིན་
ན་ཤེས་སྒྲིབ་སྤོང་བས་མ་ཁྱབ་པར་ཐལ། འདོད་པའི་ཕྱིར། འདོད་ན། བདག་མེད་གཉིས་ཀ་
མངོན་སུམ་དུ་རྟོགས་པའི་ཡེ་ཤེས་ཆོས་ཅན། ཁྱོད་དང་ཤེས་སྒྲིབ་སྤང་གཉེན་གྱི་ཚུལ་དུ་རྒྱུད་གཅིག་
ལ་ལྷན་ཅིག་མི་གནས་པའི་འགལ་བ་མ་ཡིན་པར་ཐལ། ཁྱོད་དང་ཤེས་སྒྲིབ་མཐའ་དག་གང་ཟག་
གཅིག་གི་རྒྱུད་ལ་སྐལ་པ་གྲངས་མེད་གཅིག་སོགས་ཀྱི་ཡུན་དུ་འགྲོགས་པ་སྲིད་པའི་ཕྱིར་ཞེ་ན། འོ་
ན་དེ་ཆོས་ཅན། ཁྱོད་དང་ས་དགུ་པ་དང་བཅུ་པ་སོགས་ཀྱི་ངོས་སྐལ་གྱི་སྒྲིབ་པ་དང་སྤང་གཉེན་
གྱི་ཚུལ་དུ་རྒྱུད་གཅིག་ལ་ལྷན་ཅིག་མི་གནས་འགལ་མ་ཡིན་པར་ཐལ། ཁྱོད་དང་དེ་འདྲའི་སྒྲིབ་
པ་གཉིས་གང་ཟག་གཅིག་གི་རྒྱུད་ལ་བསྐལ་པ་གྲངས་མེད་གཅིག་སོགས་ཀྱི་ཡུན་དུ་འགྲོགས་པ་སྲིད་
པའི་ཕྱིར་མཚུངས་སོ། །ཡང་ཁྱོད་ཀྱི་ཉན་ཐོས་ལས་མྱུར་བས་ཚེ་གསུམ་གྱིས་ཉོན་སྒྲིབ་བདེན་འཛིན་
ས་བོན་དང་བཅས་པ་སྤོང་ནུས་པ་དེ་བཞིན་ཚོགས་མཐའ་ཡས་པས་མ་ཟིན་ཀྱང་བདག་མེད་རྟོགས་
པ་དེ་གོམས་པ་ཁོ་ནས། བདེན་འཛིན་གྱི་བག་ཆགས་ཤེས་སྒྲིབ་ཀྱི་མིང་ཅན་དེ་དུས་ཐུང་ངུས་མྱུར་
དུ་སྤོང་བའི་གང་ཟག་གཅིག་ཀྱང་སྲིད་ཅེས་པ་ལ། འོ་ན་ས་དང་པོ་བས་བདག་མེད་གཉིས་ཀ་རྟོགས་

206
པ་དེ་གོམས་པ་ཁོ་ནས་ཤེས་སྒྲིབ་སྤོང་ནུས་པར་ཐལ། ཉན་རང་གི་དེ་ལྟར་རྟོགས་ན་དེ་གོམས་པ་
ཁོ་ནས་སྤོང་ནུས་པའི་དངོས་སྟོབས་ཀྱི་རིགས་པ་ཁྱོད་ཀྱིས་གཟིགས་པའི་ཕྱིར། གཞན་ཡང་ས་བརྒྱད་
པ་ནས་བདག་མེད་གཉིས་གོམས་པ་ཁོ་ནས་ཤེས་སྒྲིབ་སྤོང་ནུས་ན་སངས་ཡང་རྒྱས་ནུས་པར་ཐལ་
ལོ༑ ༑ མི་ནུས་ན་དེའི་ཡན་ལག་གང་མ་ཚང་བ་དེ། ཉན་ཐོས་ལ་ཡང་དེ་མ་ཚང་བས་མཚུངས་
སོ༑ ༑ཁྱོད་ཀྱི་གང་ཟག་གྱི་བདག་མེད་རྟོགས་པས་ཉོན་སྒྲིབ་དང་ཆོས་ཀྱི་བདག་མེད་རྟོགས་པས་
ཤེས་སྒྲིབ་སྤོང་བ་ལའང་སེམས་ཙམ་ནས་ཐལ་འགྱུར་བའི་བར་དུ་བཞེད་པ་ལ་ཁྱད་མེད་ཅིང་བརྗོད་
ཚུལ་ཕྲ་མོ་རེ་མིང་འདྲ་བ་ཡང་ཁྱད་མེད་པ་ཡིན་པས་བཞག་པའི་སྟོང་ཉིད་དེ། སྟོང་ཉིད་མཐར་
ཐུག་ཏུ་ཐལ་བ་དང་། ཟླ་བས་དོན་ལ་མ་སེམས་པ་ཚིག་གི་བརྗོད་ཚུལ་ཙམ་ལ་དགག་སྒྲུབ་བྱེད་པ་
སོགས་ཐལ་བར་འགྱུར་ཏེ། དབུ་སེམས་ཀྱི་ལྟ་བའི་གནད་དོན་ལ་ཁྱད་པར་མེད་པ་བརྗོད་ཚུལ་མི་
འདྲ་བ་ཙམ་ཡིན་པའི་ཕྱིར་རོ། །དང་པོ་མ་ཡིན་པ་ནི། འདི་ལས་གཞན་ལ་ཆོས་འདི་ནི། །ཇི་
ལྟར་མེད་པ་དེ་བཞིན་དུ། །འདིར་འབྱུང་ལུགས་ཀྱང་གཞན་ན་ནི། །མེད་ཅེས་མཁས་རྣམས་ངེས་
པར་མཛོད། །ཇི་ལྟར་དབུ་མའི་བསྟན་བཅོས་མ་གཏོགས་པར་བསྟན་བཅོས་གཞན་ལས་སྟོང་པ་
ཉིད་ཅེས་བྱ་བའི་ཆོས་འདི་ཕྱིན་ཅི་མ་ལོག་པར་མི་བརྗོད་པ་དེ་བཞིན་དུ་ཁོ་བོ་ཅག་གིས་འདིར་ལུགས་
གང་ཞིག་བརྒལ་ལན་དང་བཅས་པར་བསྙད་པ་ལུགས་འདི་ནས་འབྱུང་བ་དེ་ཡང་སྟོང་པ་ཉིད་ཀྱི་ཆོས་
ལྟར་བསྟན་བཅོས་གཞན་མེད་དོ་ཞེས་མཁས་པ་རྣམས་ཀྱིས་ངེས་པར་མཛད་དུ་གསོལ་ལོ། །ཞེས་
གསུངས་སོ། །གཉིས་པ་ཡང་མི་འཐད་དེ། གལ་ཏེ་གནས་བརྟན་དབྱིག་གཉེན་དང་། ཕྱོགས་ཀྱི་
གླང་པོ་དང་། ཆོས་སྐྱོང་ལ་སོགས་པ་བསྟན་བཅོས་རྣམས་ཀྱི་མཛད་པ་པོ་བྱོན་ཟིན་པར་གྱུར་པ་
དེ་དག་གིས་ཀྱང་ཡི་གེ་ཙམ་ཐོས་པས་འཇིགས་ཏེ་རྟེན་ཅིང་འབྲེལ་བར་འབྱུང་བའི་དོན་ཕྱིན་ཅི་མ་
ལོག་པར་སྟོན་པ་འདི་ཡོངས་སུ་སྤངས་སམ་ཞེ་ན། དེ་སྐད་དུ་སྨྲའོ། །ཞེས་དང༌། གསུམ་པ་ ་
ཡང་མི་འཐད་དེ། བློ་གྲོས་ཆེན་པོ་གཅིག་ལ། གཅིག་མེད་པའི་སྟོང་ཉིད་ནི་སྟོང་པ་ཉིད་ཐམས་
ཅད་ཀྱི་ཐ་ཤལ་ཡིན་ནོ་ཞེས་ལུང་ལས་འབྱུང་བའི་ཕྱིར་རོ། །ཞེས་དང་ལེགས་ལྡན་གྱིས་ཀྱང་། ཐེག་

207
པ་ཆེན་པོ་པ་ཉིད་ཀྱི་སློབ་དཔོན་ཐོགས་མེད་དང་དབྱིག་གཉེན་ལ་སོགས་པ་གཞན་དག་ནི་དེ་བཞིན་
གཤེགས་པས་ལུང་བསྟན་ཅིང་། ས་རབ་ཏུ་དགའ་བ་བརྙེས་པའི་འཕགས་པ་ཀླུ་སྒྲུབ་ཀྱིས་ཡང་དག་
པར་རྟོགས་པས་ཐེག་པ་ཆེན་པོའི་དོན་གྱི་ལུགས་གཞན་དུ་འདྲེན་པར་བྱེད་ཅིང་ངོ་ཚ་ཁྲེལ་མེད་པ་
དོན་རྣམ་པར་མི་ཤེས་པ་དེ་བཞིན་དུ་རྣམ་པར་ཤེས་ཤིང་མཁས་པར་ང་རྒྱལ་བྱེད་པ་དག་འདི་སྐད་
སྨྲས་སྟེ། །ཞེས་ཐལ་རང་གཉིས་ཀས་སེམས་ཙམ་པ་དང་ལྟ་བའི་གནད་མི་མཐུན་པ་དེ་ཙམ་ཡོད་
བཞིན༑ ༑སེམས་ཙམ་པས་ཀྱང་བརྒལ་ལན་དེ་ལྟར་བྱས་བཞིན་དུ་ཁྱོད་ཉིད་མ་བྱུང་བའི་སྔར་
དབུ་སེམས་གཉིས་ཀྱིས་དགག་བཞག་ཚིག་ཙམ་ཡིན་ནོ་ཞེས་སྨྲ་བ་མ་བྱུང་ངོ༌། །ཡང་ཁྱོད་ཀྱི་རིགས་
པ་གང་ཡང་རུང་བ་གཅིག་གིས་ཀྱང་ངེས་པ་གཏིང་ཆོད་པ་རྙེད་པའི་ཚེ་ན་རིགས་པའི་སྒོ་མི་འདྲ་བ་
དུ་མ་ནས་བརྟགས་ཀྱང་རྟོགས་བྱ་དེ་ལ་སྔར་དང་མི་འདྲ་བའི་རྟོགས་རྒྱུ་རེ་རེ་མི་སྲིད་དེ། ཚད་མ་
མདོ་ལས། ཡང་ཡང་ཤེས་པའང་མ་ཡིན་ཏེ། ཐུག་པ་མེད་འགྱུར་དྲན་སོགས་བཞིན། ཞེས་པ་དེ་
ཡི་ལན་ལ། དེ་ལ་དབུ་མའི་རིགས་པ་རྣམས་ནི་ཆོས་གཅིག་གི་གནས་ལུགས་སྒྲུབ་ཚུལ་ལ་ཡང་དཔག་
ཏུ་མེད་པ་དང་། དེ་ལྟར་བཅོམ་ལྡན་འདས་ཀྱིས་གདུལ་བྱ་ལ་བསྟན་པ་དང་། དེ་ཡང་གདུལ་བྱའི་
དབང་པོ་མཐུན་པ་ཉན་རང་གིས་བསྟན་མི་ནུས་པའི་དཔེ་དང་གཏན་ཚིགས་དུ་མས་བསྟན་པ་གདུལ་
བྱ་ཉེ་བའི་བསམ་པ་ལ་ལྟོས་པའི་བསྟན་ཚུལ་ཡོད་པས་རིགས་པའི་རྣམ་གྲངས་མཐའ་ཡས་པའི་སྒོ་
ནས་བྱང་སེམས་ལ་ངེས་ཚུལ་བླ་ན་མེད་པར་ཡོད་དོ། །དང་པོ་ཡིན་ཏེ། མདོ་ལས་ཚིགས་གཅིག་
གིས་བསྐལ་པ་བྱེ་བར་ཚར་ཕྱིན་པ་སྟོན་པ་ལ་མཁས་པ་ཞེས་དང་། གཉིས་པ་ཡིན་ཏེ། སྟོང་པ་ཞི་
བ་སྐྱེ་བ་མེད་པའི་ཚུལ། ། མི་ཤེས་པས་ནི་འགྲོ་བ་འཁྱམས་གྱུར་པ། །དེ་དག་ཐུགས་རྗེ་མངའ་བས་
ཐབས་ཚུལ་དང་། །རིགས་པ་བརྒྱ་དག་གིས་ནི་འཛུད་པར་མཛད། །ཞེས་སོ། །གསུམ་པ་ཡིན་
ཏེ༑ ༑རྟོག་གེ་འབར་བར་དྲངས་པའི་མདོ་ལས། སེམས་ཅན་གྱི་སྤྱོད་པ་ནི་ཤེས་པར་གྱུར་
པ༑ ༑ཞེས་པ་དང་། སེམས་ཅན་གྱི་སྦྱོད་པ་བརྒྱད་ཁྲི་བཞི་སྟོང་ཡང་དག་པར་འཚལ་ཞིང༌།
སེམས་ཅན་གྱི་སྤྱོད་པ་བརྒྱད་ཁྲི་བཞི་སྟོང་དང་མཐུན་པར་ཆོས་སྟོན་པ་བགྱིད་པ་འགའ་ཞིག་མཆིས་

208
ལགས་སམ། བཅོམ་ལྡན་འདས་ཀྱིས་བཀའ་སྩལ་པ། རབ་འབྱོར་ཆོས་ཐམས་ཅད་ངོ་བོ་ཉིད་
ཀྱི་མཉམ་པར་རྒྱས་པ་ཞེས་བྱ་བའི་ཏིང་ངེ་འཛིན་ཡོད་དེ། བྱང་ཆུབ་སེམས་དཔའ་གང་དག་གིས་
ཏིང་ངེ་འཛིན་དེ་ཐོབ་པར་གྱུར་པའི་བྱང་ཆུབ་སེམས་དཔའ་དེ་ཐམས་ཅད་ནི་སེམས་ཀྱི་སྤྱོད་པ་བརྒྱད་
ཁྲི་བཞི་སྟོང་ཡང་དག་པར་ཤེས་ཤིང་སེམས་ཅན་གྱི་སྤྱོད་པ་བརྒྱད་ཁྲི་བཞི་སྟོང་དང་མཐུན་པར་ཆོས་
སྟོན་པར་ཡང་བྱེད། ཉན་ཐོས་དང་རང་སངས་རྒྱས་ཀྱི་ས་མ་ཡིན་པ་ཐམས་ཅད་ཀྱང་ཤེས་པར་
གྱུར་པ་ཡང་ཡོད་དོ། །ཞེས་དང༌། པད་དཀར་ལས། མཁས་པ་དེས་ན་བྱེ་བ་ཕྲག་ཁྲིག་དཔེས།
འཁོར་རྣམས་མགུ་ཞིང་དེ་བཞིན་དགའ་བར་བྱེད། །ཞེས་དང༌། རྣམ་བཤད་རིགས་པ་ལས། རྣམ་
གྲངས་དུ་མས་གསུངས་པའི་དགོས་པ་བསྟན་པས་ཀྱང་ཤེས་སོ། ། དེ་ལྟར་གསུངས་པ་སྤྱི་ཡི་དོན་
དེ་ཉིད་ཆོས་ཉིད་ལ་སྦྱར་དུ་མེད་དོ་ཞེས་སྨྲའམ། འོན་ཏེ་ཆོས་ཉིད་ལ་སྦྱར་དུ་ཡོད་ཀྱང་གོ་ཚུལ་བསྟན་
ཚུལ་མི་འདྲ་བ་མིན་ནོ། ། ཞེ་ན། འདི་ནི་ཁྱོད་ཀྱི་དབུ་མའི་རིགས་ཚོགས་ལ་སྐུར་བ་བཏབ་སྟེ། རྩ་
ཤེས་རབ་བྱེད་དང་པོའི་འདུས་བྱས་ཐམས་ཅད་ཀྱི་ཆོས་ཉིད་སྐྱེ་མེད་བསྟན་ནམ། མ་བསྟན། བསྟན་
ན་རབ་བྱེད་དང་པོས་ཆོས་ཐམས་ཅད་ཆོས་ཉིད་ངེས་པ་གཏིང་ཆོད་པ་བསྟན་ཟིན་པས་རབ་བྱེད་ལྷག་
མ་རྣམས་ལ་སྔར་དང་པོ་དང་མི་འདྲ་བའི་རྟོགས་རྒྱུའི་ཆོས་ཉིད་མ་བསྟན་པས་རབ་བྱེད་ཉེར་བདུན་
པོས་ཆོས་ཅན་གཅིག་གི་ཆོས་ཉིད་ལན་ཉེར་བདུན་དུ་བསྟན་དགོས་པ་དང་། རྟེན་འབྱུང་མཐའ་བརྒྱད་
བཀག་པ་ཡང་གཅིག་ཁེགས་པས་ཐམས་ཅད་ཁེགས་པར་འགྱུར་རོ། །དེ་ལྟར་མ་བསྟན་ན་འདུས་
བྱས་ཀྱི་ཆོས་རྣམས་ལ་རབ་བྱེད་ཉེར་བདུན་རེ་རེས་བསྟན་རྒྱུ་འདི་ཙམ་ཞིག་གོ་ཞེས་ཁ་ཚོན་ཆོད་
དམ༑ ༑ཅི་སྟེ་དེ་དག་ནས་བྱ་བྱེད་རྒྱུ་འབྲས་སྐྱེ་འགག་སོགས་ཀྱི་ཆ་ནས་རིགས་པའི་སྒོ་མི་
འདྲ་བས་སོ་སྙམ་ན། དེའི་ཕྱིར་ཁོ་བོ་ཅག་གིས་ཀྱང་གྱེས་ཚུལ་མི་འདྲ་བ་དེ་སྙེད་ཀྱི་ཆོས་ཅན་གཅིག་
གི་ཆོས་ཉིད་ལ་ཡང་ཤེས་རབ་རྒྱས་པའི་ཚུལ་ཁས་བླངས་སོ། །གཞན་ཡང་གཟུགས་ལྟ་བུར་གཅིག་
གི་སྟེང་དུ་དེའི་ཆོས་ཉིད་བསྟན་ཚུལ་རྒྱས་བསྡུས་གཉིས་སུ་བསྟན་རྒྱུ་ཡོད་ན། དེ་ལྟར་གོ་རྒྱུ་ཡོད་
པ་གྲུབ་ལ། མེད་ན་གཞི་གང་གི་སྟེང་དུ་ཡང་དེ་ལྟར་བསྟན་རྒྱུ་མེད་པར་འགྱུར་རོ། །དེས་ན་ཐེག་

209
དམན་གྱིས་བདེན་པའི་སྐྱེ་མེད་ལྟ་བུ་གཅིག་གི་བདེན་སྟོང་གི་གནད་ལ་རིགས་པ་མཐའ་ཡས་པས་སྒྲུབ་
པ་ལ་རིགས་པ་གཅིག་ཙམ་མ་གཏོགས་གཞན་ལ་གོ་རྒྱུ་མཐུན་མོང་མ་ཡིན་པ་གཅིག་ཀྱང་མི་འདུག་
གོ ༣ཞེས་རིང་གི་མགོ་ཡང་དེ་ལྟར་གོ་བའི་གང་ཟག་མེད་ཅེས་མ་སྨྲ་ཞིག །དེ་བཞིན་དུ་མགོ་སྨོས་
པས་གོ་བས་དབང་རྣོན་གྱི་རིགས་པ་རྒྱས་པ་གོ་ནུས་པ་ཡོད་པས་རྒྱས་པར་གོ་བའི་གདུལ་བྱ་ལ་རྒྱས་
པར་བསྟན་དགོས་ཀྱིས་ཁྱབ་པར་མི་སྨྲའོ། །སྟོང་ཉིད་མ་ཟད་བདེན་བཞིའི་སྟེང་དུ་སྡུག་བསྔལ་བའི་
རྣམ་པ་སོགས་ཀྱང་ཐེག་དམན་ལ་མ་གསུངས་པའི་རྣམ་གྲངས་མཐའ་ཡས་པ་ཡོད་དེ། འཕགས་
པ་མྱ་ངན་ལས་འདས་པ་ལས། རིགས་ཀྱི་བུ་འཕགས་པའི་བདེན་པ་རྟོགས་པ་ལ་ཤེས་རབ་རྣམ་པ་
གཉིས་ཏེ། འབྲིང་དང་། རབ་བོ། །འབྲིང་ནི་ཉན་ཐོས་དང་རང་སངས་རྒྱས་ཀྱི་ཤེས་རབ་བོ།
རབ་ནི་སངས་རྒྱས་དང་བྱང་ཆུབ་སེམས་དཔའི་ཡེ་ཤེས་སོ། །རིགས་ཀྱི་བུ་ཕུང་པོ་རྣམས་ལ་སྡུག་
བསྔལ་བར་རྟོགས་པ་ནི་ཤེས་རབ་འབྲིང་ཞེས་བྱའོ། །ཕུང་པོ་རྣམ་ལ་མཚན་ཉིད་གྲངས་མེད་པར་
ཕྱེ་སྟེ། ཐམས་ཅད་སྡུག་བསྔལ་བ་ཤེས་པ། ཉན་ཐོས་དང་རང་སངས་རྒྱས་ཀྱི་ཤེས་པའི་སྤྱོད་
ཡུལ་མ་ཡིན་པ་ནི་ཡེ་ཤེས་རབ་ཅེས་བྱའོ། །རིགས་ཀྱི་བུ་དོན་འདི་དག་ནི་མདོ་སྡེ་དག་ལས་ཀྱང་
ངས་མ་གསུངས་སོ། །ཞེས་གསུངས་པའི་ཕྱིར། ཡང་ཁྱོད་ཀྱི་འདིར་ཉན་ཐོས་པ་དང་ཐེག་ཆེན་
པ་ལས་དབང་པོ་རྟུལ། ཚོགས་ནི་དམན། དེ་དག་གི་གཞུང་ན་དེ་ཁོ་ན་ཉིད་རྟོགས་བྱེད་ཀྱི་རིགས་
པའི་སྒོ་ནི་མི་རྒྱས། རང་ཉིད་འཁོར་བ་ལས་ཐར་པའི་ཐབས་སུ་གང་ཟག་གི་བདག་མེད་ཙམ་རྟོགས་
པ་ལ་ནན་ཏན་བྱེད་ཀྱིས། ཐེག་ཆེན་ནས་བསྟན་པའི་སྟོང་ཉིད་ལ་ནན་ཏན་ལྷུར་མི་བྱེ་པས་ཀྱང་ཚེ་
གཉིས་སམ་གསུམ་ལ་སོགས་པ་དུས་ཐུང་ངུས་ཆོས་ཉིད་ཀྱི་བདེན་པ་མཐར་ཐུག་པ་མངོན་སུམ་དུ་
མཐོང་ནུས་ལ། སྔ་མ་ལས་བཟློག་པའི་ཡོན་ཏན་རབ་ཏུ་ཚང་བ་ཐེག་ཆེན་གྱི་ལམ་དུ་ཞུགས་ཞེས་
སོགས་ལ། འོ་ན་བསེ་རུ་བསྐལ་པ་བརྒྱ་ཡིས་རྒྱུ། ཞེས་བསེ་རུ་རང་རྒྱལ་བསྐལ་ཆེན་བརྒྱ་ཡིས་
བྱང་ཆུབ་ཐོབ་པ་མི་འཐད་དེ། དེ་ཉན་ཐོས་ལས་དབང་པོ་རྣོ་བར་སོགས་ཁྱོད་ཀྱིས་འཆད་ཚུལ་མཐའ་
དག་ཚང་བའི་ཕྱིར། འདི་ཡི་ལན་མགྲིན་པ་གཟེངས་བསྟོད་དེ་སྨྲ་བ་མཛོད་ཅིག །ཡང་ཐེག་ཆེན་

210
གྱི་ཚེ་འདི་ལ་མཐོང་ལམ་སྐྱེ་བའི་འདུན་པ་ཡོད་ཅེས་པ་ལ་ལན་འདི་ལྟར། ཚོགས་གཉིས་རྒྱ་ཆེན་
གྱིས་མ་ཟིན་པའི་མཐོང་ལམ་ཙམ་ལ་ཟེར་ན་ཐེག་ཆེན་གྱིས་ཤིན་ཏུ་ཡང་མི་འདོད་དེ། ཐབས་མེད་
ཤེས་རབ་བྲལ་བས་ཉན་ཐོས་ཉིད་དུ་ལྟུང་ཞེས་པས་སོ། ། སྟོང་ཉིད་རྟོགས་པའི་ཤེས་རབ་དེ་ལ་མེད་
དམ་ཞེ་ན། ཅི་ཤེར་ཕྱིན་གྱི་ཤེས་རབ་དེ་ཙམ་མ་ཡིན་ཏེ། ཡུམ་ལས། ཤེས་རབ་ཀྱི་ཕ་རོལ་ཏུ་
ཕྱིན་པ་ནི་བྱམས་པའི་སེམས་ཀྱིས་བྱམས་པ་ཉེ་བར་སྒྲུབ་པ་དང་། སྙིང་རྗེའི་སེམས་ཀྱིས་སྙིང་རྗེ་
ཉེ་བར་སྒྲུབ་པ་སྟེ་ཉེ་བར་གནས་པས་སོ། །ཞེས་པ་ལྟར་སེང་བཟང་གིས་འགྲེལ་ཆེན་དུ་ཡང་བཀྲལ་
ལོ།། ༈ བཞི་པ་ཡུལ་དང་ཚད་མ་བརྟགས་པ་ནི། ཕྱོགས་སྔ་མས་འདི་སྐད་དོ། །ལང་གཤེགས་
དགོངས་འགྲེལ་ལ་སོགས་པའི་བསྟན་དོན་ཇི་ལྟ་བ་བཞིན་དུ་སེམས་ཙམ་མཚན་ཉིད་པ་ཞིག་ཁས་ལེན་
ན་ཀུན་གཞི་ངེས་པར་འདོད་དགོས་ཏེ། ཀུན་གཞི་ཡོད་པས་ཕྱི་དོན་མེད་པར་འགྱུར་ཏེ། དབུས་
མཐའ་ལས། དོན་དམ་སེམས་ཅན་པ་དག་རྣམ་རིག །སྣང་བའི་རྣམ་པར་ཤེས་པ་གང་། །རང་
ཏུ་སྐྱེ་བོ་དེ་དོན་མེད། །དེ་མེད་པས་ན་དེ་ཡང་མེད། །ཞེས་ཡུལ་དང་སེམས་ཅན་གྱི་སྒྲས་བསྟན་
པའི་དབང་པོ་སོགས་ཕྱི་རོལ་གྱི་དོན་དུ་མེད་པ་ཀུན་གཞི་སྣང་བའི་དབང་གི་གཞག་དགོས་ལ། དེ་
ཉིད་ཟླ་བའི་ལུགས་སུ་འཆད་པ་ནི་མི་འཐད་དེ། བཞི་བརྒྱ་པའི་འགྲེལ་པ་ལས། གང་དག་རིགས་
པ་བཅུག་ནས་རྫས་བརྒྱད་ཀྱི་རྡུལ་ཕྲ་རབ་ཀྱི་ཡོད་པ་ཉིད་སེལ་ཞིང་རྣམ་པར་ཤེས་པ་ཙམ་ཉིད་དུ་རྟོགས་
པ་དེ་དག་ནི་རེ་ཞིག་འཇིག་རྟེན་པའི་དོན་ལ་མཁས་པས་ཉེ་བར་བསྟན་པ་སེལ་བ་འཇིག་རྟེན་དང་ལུང་
གི་གནོད་པ་གཉིས་ཀྱི་སེལ་བ་བྱེད་པ་དེ་དག་གི་རྡུལ་ཕྲ་རབ་ཡོད་པ་ཉིད་བསལ་བར་མི་ནུས་ཤིང་རྡུལ་
ཕྲ་རབ་ལྟར་རྣམ་པར་ཤེས་པའི་ཡོད་པ་ཉིད་འཐད་པ་དང་འགལ་བར་ཡང་བཞག་པར་མི་ནུས་སོ།
ཞེས་ཕྱི་དོན་རྡུལ་ཕྲན་དང་རྣམ་ཤེས་གཉིས་ཡོད་མེད་ཕྱེ་བ་ལ་ལུང་དང་འཇིག་རྟེན་གཉིས་ཀས་གནོད་
པ་གསུངས་སོ། ། སྐྱོན་མེད་དེ། དོན་དམ་གྱི་དབང་དུ་བྱས་སོ། །ཞེས་ན་དེ་ཡང་མི་འཐད་པ་ནི།
བཞི་བརྒྱ་པའི་རྩ་འགྲེལ་ལས། གཅིག་ཡོད་གཅིག་མེད་ཅེས་བྱ་བ། དེ་ཉིད་མིན་འཇིག་རྟེན་པའང་
མེད༑ ༑གང་གི་ཚེ་འཇིག་རྟེན་པའི་དངོས་པོ་བཤད་པར་འདོད་པ་དེའི་ཚེ་ཕྱི་ནང་གི་དོན་གྱི་

211
དབྱེ་བས་ཕུང་པོ་ལྔ་ཆར་ཡང་འཇིག་རྟེན་པའི་རྟོག་པ་ཚད་མར་བྱས་ཏེ་ཁས་བླངས་པར་བྱ་ལ། གང་
གི་ཚེ་འཇིག་རྟེན་ལས་འདས་པའི་དེ་ཁོ་ན་ཉིད་རྣམ་པར་བཤད་པར་འདོད་པ་དེའི་ཚེ་ནི་འཕགས་པའི་
ཡེ་ཤེས་ལ་ལྟོས་ནས་ཕུང་པོ་ལྔ་ཆར་ཡང་རང་བཞིན་གྱིས་སྟོང་པར་བཤད་པར་བྱའོ། །དེ་ལས་
གཞན་དུ་གང་རུང་གཅིག་འདོད་ཅིང་གང་མི་འདོད་པའི་རྒོལ་བས་དེ་ཁོ་ན་ཉིད་དང་འཇིག་རྟེན་པ་
ཡང་བཤད་པར་མི་འགྱུར་རོ། །ཞེས་འཇིག་རྟེན་གྱི་དབང་དུ་བྱས་ན་གཉིས་ཀ་ཡོད་མཉམ་དུ་བསྟན་
ཅིང་༑ ༑དེ་ལས་ལྡོག་པར་སྨྲ་བའི་སེམས་ཙམ་པ་ནི། འཇུག་པ་ལས། གཞན་གྱི་ལྟར་ན་
རྫས་ལ་ཆགས་པ་ཡི། །འཇིག་རྟེན་གྲགས་པའི་རྣམ་གཞག་ཀུན་ཀྱང་བརླགས། །ཞེས་འཇིག་རྟེན་
གྱི་ལུགས་ལས་ཉམས་པ་གསུངས་ལ། ཁྱོད་ནི་ཐ་སྙད་ཀྱི་རྣམ་གཞག་འཇོག་པ་ལས་སེམས་ཙམ་
ཕུལ་དུ་བྱུང་བ་ཡིན་ཞེས་པ་འདི་ཟླ་བའི་གཞུང་འདི་དག་ལ་ཅོ་འདྲི་བས་རྒྱ་བོད་གཉིས་ཀའི་ཐལ་འགྱུར་
བ་རྣམས་ཅིག་ཅར་དུ་འགོག་ནུས་པ་ཁྱོད་ལས་གཞན་སུ་ཞིག །དེས་ན་ཁྱོད་ཀྱི་ཞི་བ་འཚོས་དབུ་
སེམས་ཀྱི་གཞུང་གཅིག་ཏུ་སྒྲིལ་ནས་འཆད་པའི་བསྔགས་བརྗོད་འདིས་དོན་དུ་སེམས་ཙམ་འགོག་
པའི་དབུ་མ་པ་དང་། དབུ་མ་པ་འགོག་པའི་སེམས་ཙམ་པ་གཉིས་འགལ་བ་ལྟག་སྤྲོད་ལ་འགལ་མེད་
དུ་སྨྲ་བ་འདིས་དབུ་སེམས་གང་གི་ཡང་ལུགས་མ་ཤེས་སོ་ཞེས་ཞི་འཚོ་རྗེས་འབྲང་ལ་བསྐུར་འདེབས་
བླ་ན་མེད་པའོ། །ཡང་ཁྱོད་ཀྱི་ཡིད་རྣམ་ཕྲ་བ་སྔགས་སོགས་སུ་ཀུན་གཞིར་བརྗོད་པ་འདི་ཅི་ཞིག
ཚོགས་དྲུག་ལས་ཐ་དད་ཅེས་པ་འདི་ཅི་ཞིག་སྟེ། དེ་ལ་ཡིད་རྣམས་ལ་ཕྱེ་ཡང་རུང་སྟེ་རྟེན་དང་བརྟེན་
པའི་ཚུལ་དུ་བག་ཆགས་འཛིན་ནུས་ཀྱི་ཤེས་པ་ཀུན་གཞི་ལ་ཇི་སྐད་བཤད་པའི་མཚན་ཉིད་དེ་ལ་ཡོད་
ན་ནི། ཡིད་རྣམས་ཕྲ་བ་བྱས་ཀྱང་རུང་སྟེ་དོན་ཀུན་གཞི་ལས་མ་འདས་པས་མིང་ཙམ་དུ་ཟད་དོ།
གལ་ཏེ་དེ་ཀུན་གཞིའི་མཚན་ཉིད་མེད་ན་ནི་རྟ་ལ་བ་ལང་དུ་བཏགས་པ་ལྟར་མིང་ཙམ་དུ་ཟད་པས་
དགོས་པ་ཅི་ཡང་མེད་ལ་ཞེས་ཟེར། དེ་ལ་རྟེན་དང་བརྟེན་པའི་ཚུལ་དུ་བག་ཆགས་འཛིན་ནུས་ཀྱི་
ཀུན་གཞིའི་མཚན་ཉིད་ཅེས་པ་འདི་བག་ཆགས་འཛིན་ནུས་ཀྱི་ཤེས་པ་ཙམ་ལ་ཀུན་གཞིའི་མཚན་ཉིད་
ཡོད་པར་མི་འདོད་པས་དེའི་ལན་འཆད་པར་འགྱུར་ལ། འདོད་ན། འདིར་མཚན་ཉིད་མི་འཇུག་

212
པའི་ཕྱོགས་ཀྱི་ལན་ནི་འདི་ལྟར། སྟོང་ཉིད་ཆོས་ཅན། ཁྱོད་ལ་ཀུན་གཞིའི་རྣམ་པར་ཤེས་པ་སྒྲས་
བསྟན་པར་མི་རིགས་པར་ཐལ། དེ་ལ་ཀུན་གཞིའི་རྣམ་ཤེས་ཀྱི་མཚན་ཉིད་མེད་པའི་ཕྱིར། འདོད་
ན༑ ༑རྒྱན་སྟུག་པོ་བཀོད་པ་ལས། དངོས་པོ་ཇི་སྙེད་སྟོང་པ་ཉིད། །དངོས་པོ་དངོས་པོར་ཡོད་
པའང་མེད། །འདི་དེས་ཀུན་གཞི་རྣམ་པར་སྟེ། །སྟོང་ཉིད་ཀུན་གཞི་རྣམ་པའོ། །ཞེས་དང་། འཇུག་
འགྲེལ་ལས། དངོས་པོ་ཐམས་ཅད་ལ་རང་བཞིན་གྱི་རྗེས་སུ་ཞུགས་པའི་ཕྱིར། སྟོང་པ་ཉིད་ཁོ་
ན་ལ་ཀུན་གཞིའི་རྣམ་པར་ཤེས་པ་སྒྲས་བསྟན་པ་རིགས་པར་བྱའོ། །ཞེས་པ་དང་འགལ། སྐྱོན་
མེད་དེ་ཀུན་གཞི་བདེན་གྲུབ་བསྟན་པ་ལ་བྱེད་དོ་ཞེ་ན། དེ་ནི་ཤིན་ཏུ་འགལ་ཏེ། ལེན་པའི་རྣམ་པར་
ཤེས་པ་ཟབ་ཅིང་ཕྲ། ། ས་བོན་ཐམས་ཅད་ཆུ་བོའི་རྒྱུན་ལྟར་འབབ། །བདག་ཏུ་རྟོགས་པར་གྱུར་
ན་མི་རུང་ཞེས། །བྱིས་པ་རྣམས་ལ་ངས་ནི་དེ་མ་བསྟན། །ཞེས་པའི་མདོ་འདི་ཆོས་ཅན། ངེས་
དོན་གྱི་མདོ་མ་ཡིན་པར་ཐལ། འདོད་ན། དགོངས་འགྲེལ་ངེས་དོན་དུ་འདོད་པ་བུད། མ་གྲུབ་
ན༑ ༑
ཟླ་བས་ཀུན་གཞི་གསུངས་པའི་དྲང་དོན་གྱི་མཚན་གཞིར་བཟུང་བ་དང་འགལ། ཀུན་གཞི་
མེད་ན། འཇུག་འགྲེལ་ལས། འཕགས་པ་ལང་དཀར་གཤེགས་པ་ལ་སོགས་པ་རྣམས་ལས། ཀུན་
གཞིའི་རྣམ་པར་ཤེས་པ་ཆོས་མཐའ་ཡས་པའི་ནུས་པའི་ཁྱད་པར་གྱི་གཞིས་དོན་ཐམས་ཅད་ས་བརླགས་
རྣམས་ལ་རྒྱ་མཚོ་ལྟར་དངོས་པོ་ཐམས་ཅད་སྐྱེ་བའི་རྒྱུར་གསུངས་པ་གང་ཡིན་པ་དེ་ཅི་རྣམ་པ་ཐམས་
ཅད་དུ་མེད་པ་ཞིག་གམ། ཞེ་ན་དེ་ལྟར་ནི་མ་ཡིན་ཏེ། དེ་སྐད་དུ་ཉེ་བར་བསྟན་པས་གདུལ་བྱ་རྣམས་
ལ་དེ་ཡོད་པ་ཉིད་དུ་བསྟན་པའི་ཕྱིར། ཞེས་གསུངས་པ་ཇི་ལྟ་བུ་ཞེ་ན། དེ་སྐད་དུ་ཀུན་གཞི་ཡོད་
པར་བསྟན་པས་གདུལ་བྱ་རྣམས་ལ་དེ་ཡོད་པ་ཉིད་བསྟན་པའི་ཕྱིར་རོ། །འདིས་ནི་དགོངས་པའི་
དབང་གིས་ཀུན་གཞི་གདུལ་བྱའི་ངོར་ཁས་ལེན་པར་བསྟན་ནས་རང་ལུགས་སུ་སྟོང་ཉིད་དགོངས་
གཞིར་བསྟན་ཏོ། །གཞན་དུ་ན་འདི་ཉིད་ལས། དབང་ཕྱུག་རྟག་ལ་ཀུན་གཞི་མི་རྟག་གོ་ཞེས་བྱས་
ན་ནི་ཁྱད་པར་རོ་ཞེས་པ་དང་འགལ་ལོ། །ཡང་ཚོགས་དྲུག་ལས་ཐ་དད་ཅེས་པའང་། ངོ་བོའམ་
ལྡོག་པ་གང་ཡིན། དང་པོ་ལྟར་ན་རྒྱུད་ཐ་དད་དམ། བྱེད་ལས་སོགས་ཐ་དད་པ་གང་ལ་ཟེར། ཞེས་

213
བརྗོད་པ་ལ། ཚོགས་དྲུག་ལས་ངོ་བོ་ཐ་དད་ཚུལ་གཉིས་པོ་དེའི་ནང་དུ་འདུས་པ་ངེད་ཅིག་མི་སྨྲ་
ཡང་ཁྱོད་ཉིད་ཀྱིས་རང་མཚང་སྒྲོགས་པ་སྟེ། རིམ་པ་བཞིན་དུ་ཁྱེད་རང་གི་ཚེ་སྔ་ཕྱིའི་ཀུན་གཞི་
གཉིས་ཆོས་ཅན། རྒྱུད་ཐ་དད་དུ་ཐལ། ངོ་བོ་ཐ་དད་ཡིན་པའི་ཕྱིར། གཉིས་པ་ལྟར་ན། ཚོགས་
དྲུག་འཁོར་གྱི་སེམས་བྱུང་རྣམས་ཆོས་ཅན། དེ་དག་ལས་ངོ་བོ་ཐ་དད་དུ་ཐལ། བྱེད་ལས་ཐ་
དད་ཡིན་པའི་ཕྱིར། འདོད་མི་རིགས་པ་ནི་རིམ་པ་བཞིན་ལས་འབྲས་མི་འཐད་པ་དང་། ལྷན་
ཅིག་དམིགས་ངེས་ཀྱི་བསྒྲུབ་ཚུལ་མི་འཐད་པས་སོ། །དེས་ན་ཀུན་གཞིའི་མཚན་ཉིད་ནི་སུམ་ཅུ་
པ་ལས། ངོ་བོ་མ་སྒྲིབ་ལུང་མ་བསྟན། །རིག་ལ་སོགས་པའང་དེ་བཞིན་ཏེ། །དེ་ནི་རྒྱུན་འབབ་ཆུ་
བོ་བཞིན། །དགྲ་བཅོམ་ཉིད་ནས་དེ་ལྡོག་གོ །ཞེས་པ་ལྟར་གྱི་མཚན་ཉིད་ཚང་བ་དེ་ནི་ཀུན་གཞིར་
བཤད་ལ། དེ་ལྟར་རྣམ་ཤེས་གཞན་ལ་མེད་པའི་ཚོགས་དྲུག་ལས་ངོ་བོ་ཐ་དད་ཡིན་པར་གྲུབ་པོ།
དེ་བཞིན་དུ་ཀུན་བཏུས་ལས་ཀྱང་། སྙོམས་འཇུག་གཉིས་ཀྱི་ཁྱད་པར་བཤད་པའི་ཚེ་ཚོགས་དྲུག་
བཀག་ཀྱང་། །བདུན་པོ་ཉོན་ཡིད་བཀག་མ་བཀག་གི་ཁྱད་པར་བཤད་པ་དང་། དང་པོ་དྲུག་ལ་མི་
བརྟན་པ་དང༌། ཕྱིན་མ་གཉིས་ལ་བརྟན་པ་དང༌། ཀུན་གཞི་སྒྲུབ་བྱེད་ཀྱི་རིགས་པ་བརྒྱད་ཀྱིས་
ཚོགས་དྲུག་གི་རྣམ་ཤེས་ལས་གཞན་པའི་བསྒྲུབ་བྱའི་རྣམ་ཤེས་ངོས་བཟུང་ཚུལ་རྣམས་ཤེས་པར་
གྱིས་ཤིག། ༈ ཆད་མ་བརྟགས་པ་ནི། ཡང་ཁྱོད་ཀྱི་འདི་སྐད་དུ། དོན་དམ་པར་གྲུབ་མ་གྲུབ་
ཀྱི་བརྟགས་དཔྱད་མེད་པར་ཇི་ལྟར་སྣང་བ་ལྟར་ཐ་སྙད་བྱེད་པའི་འཇིག་རྟེན་གྱི་བློའི་དབང་དུ་ན་རང་
ཉིད་གསལ་རིག་གི་རང་བཞིན་སྐྱེས་པའི་རང་རིག་ཅེས་དང་། ཞེས་ཟེར། འོ་ན། ཤེས་པ་ཐམས་
ཅད་རང་རིག་ཏུ་འགྱུར་བར་ཐལ། ཤེས་པ་ཐམས་ཅད་རང་ཉིད་གསལ་རིག་གི་རང་བཞིན་དུ་སྐྱེས་
པའི་ཕྱིར། ཁྱབ་པ་ཁས་བླངས་ཀྱི་སྟེང་དུ་སོང་བའི་ཕྱིར། གཞན་ཡང་གསལ་རིག་གི་ངོ་བོ་སྐྱེས་
པ་ཙམ་གྱིས་རང་རིག་ཏུ་འགྱུར་བ་སེམས་ཙམ་པའི་ལུགས་ལ་ཡང་མི་འཐད་དེ། གལ་ཏེ་འཐད་
ན་དབང་ཤེས་ཀྱིས་རང་ཉིད་ཡུལ་དུ་བཟུང་བར་ཐལ། དབང་ཤེས་འཁོར་གྱིས་བདེ་བས་རང་ཉིད་
མྱོང་པ་ཁྱོད་ཀྱིས་ཁས་བླངས་པའི་ཕྱིར། འདོད་ན། རྣམ་འགྲེལ་དང་འགལ་ཏེ། གཅིག་གིས་

214
གཉིས་ཤེས་མ་ཡིན་ཏེ། །དབང་པོའི་སེམས་ནི་ངེས་ཕྱིར་རོ། །ཞེས་དབང་ཤེས་ཀྱིས་ནང་གི་སེམས་
དང་ཕྱི་ཡི་ཡུལ་གཉིས་ཆ་མི་བཟུང་བ་ནི། བདག་རྐྱེན་དབང་པོའི་སྤྱོད་ཡུལ་ཁོ་ན་ལ་སྤྱོད་པར་གསུངས་
པའི་ཕྱིར། མ་གྲུབ་ན། རང་གིས་ཁས་བླངས་དང་འགལ་ཏེ། བདེ་སོགས་མྱོང་བཞིན་པའི་བློ་དེ་
ལ་མྱོང་བྱ་བ་དེ་སོགས་ལས་རྫས་གཞན་པའི་འཛིན་བྱེད་ཀྱི་བློ་དང༌། བློ་དེ་ལས་ཐ་དད་དུ་གྱུར་པའི་
གཟུང་བྱ་བ་དེ་སོགས་ཡོད་པར་སུས་ཀྱང་ཁས་ལེན་དཀའ་སྟེ། ཞེས་བདེ་སོགས་མྱོང་བའི་བློ་ལ་
བློ་གཉིས་བ་མེད་པར་ཁས་བླངས་སོ། །ཡང་དེ་ལས་ཐ་དད་མེད་པར་སྐྱེས་པ་དེ་ངོ་བོ་ཐ་དད་དང༌།
རྣམ་པ་ཐ་དད་གང་ལ་བྱེད། དང་པོ་ངེད་ཀྱང་མི་འདོད་ལ། ཕྱི་མ་ལྟར་ན་སེམས་ཙམ་པའི་གཞུང་
དང་འགལ་ཏེ། རྣམ་འགྲེལ་ལས། ཡུལ་རྣམ་ཅན་ནི་སྣང་བ་གང་། །དེ་ནི་ཕྱི་རོལ་སྔོན་སོགས་
སྣང་༑ ༑ བློ་ལ་འཛིན་པ་བྱེད་པའི་བློ། །རྟག་ཏུ་བདག་ལ་ནང་སྔོན་ཕྱོགས། །ཞེས་ཕྱི་ཡི་
ཡུལ་གྱི་རིག་བྱེད་ཐ་དད་པའི་རྣམ་པར་ཅན་དང་ནང་གི་ཤེས་པ་ལ་རིག་བྱ་རིག་བྱེད་ཐ་དད་མེད་པའི་
རྣམ་པར་ཅན་གཉིས་གསུངས་ལ། ཁྱོད་ཀྱིས་དེ་ལྟར་ཁས་ལེན་དགོས་ལ། གཞན་དུ་ན་ཁ་ཕྱིར་
ལྟ་དང་ནང་ལྟ་གཉིས་དོན་གཅིག་ཏུ་འགྱུར་ཏེ། དབང་ཤེས་རྣམས་ལ་འཛིན་རྣམ་གཞན་མེད་པའི་
ཕྱིར༑ ༑དེ་ལྟར་ན་རྗེས་དཔག་ཡིན་ན་མངོན་སུམ་ཡིན་པས་ཁྱབ་པར་འགྱུར་བས་གཞལ་
བྱ་ཡིན་ན་སྤྱི་མཚན་ཡིན་པས་ཁྱབ་པར་འགྱུར་རོ། །ཡང་ཁྱོད་ཀྱི་དེ་བཞིན་དུ་གང་ཇི་སྙེད་པའི་ཤེས་
པ་ཡིན་ནོ་ཅོག་ལ་བདག་གིས་འདི་དང་འདི་ལྟ་བུར་དོན་འདི་གསལ་བར་ཤེས་སོ་སྙམ་པའི་ཚེ་གང་
ཤེས་པར་བྱ་བའི་རྣམ་པར་ཤར་བ་དེ་ནི་ལས་སུ་བྱ་བའམ། ཡུལ་གྱི་ལྡོག་པ་ནས་ཐ་སྙད་བཏགས་
པ་ཡིན་ལ་ཞེས་པ་སྨྲ་བ་འདི་ལ་དཔྱད་ན་དབང་ཤེས་ཀྱིས་གཟུགས་མཐོང་བའི་ཚེ། ངས་གཟུགས་
མཐོང་སྙམ་པའི་ཤེས་པ་དེ་དབང་ཤེས་དང་ཡིད་ཤེས་གང་ཡིན། དང་པོ་ལྟར་ན། དེ་ཆོས་ཅན།
འདི་དང་འདིའོ་སྙམ་པའི་ཐ་སྙད་མི་འཐད་པར་ཐལ། དབང་ཤེས་ཡིན་པའི་ཕྱིར། ཁྱབ་སྟེ། མདོ་
ལས༑ ༑མིག་གི་རྣམ་པར་ཤེས་པས་སྔོན་པོ་ཤེས་ཀྱི་སྔོན་པོའོ་སྙམ་དུ་ནི་མ་ཡིན་ནོ། །ཞེས་
གསུངས་པའི་ཕྱིར་རོ། །འོན་ཏེ་ཡིད་ཤེས་ཡིན་ན་མྱོང་བྱ་མྱོང་བྱེད་གཉིས་བློ་མི་འདྲ་བ་གཉིས་ཡོད་

215
པར་གྲུབ་སྟེ། གཅིག་ཡིད་ཤེས་དང་། གཅིག་ཤོས་དབང་ཤེས་ཡིན་པའི་ཕྱིར།། ༈ གཉིས་པ་
དབུ་མ་པའི་ལུགས་ལ་མི་འཐད་དེ། དྲན་པ་ལས་ཀྱང་བདག་རིག་གྲུབ། ཞེས་པས། སྔོན་འཛིན་
མིག་ཤེས་ཆོས་ཅན། སྔར་མྱོང་བྱེད་ཡོད་དེ། དུས་ཕྱིས་དྲན་པ་ཡོད་པའི་ཕྱིར། ཞེས་བཀོད་པ་
ལ༑ ༑དབུ་མ་པས་ལན་འདི་ལྟར་མཛད་དེ། འཇུག་འགྲེལ་ལས། གལ་ཏེ་ཕྱི་དུས་དྲན་པ་
ལས་འགྲུབ་ན། ། མ་གྲུབ་བསྒྲུབ་པར་བྱ་ཕྱིར་བརྗོད་པ་ཡི། །མ་གྲུབ་འདི་ནི་སྒྲུབ་པར་བྱེད་པ་ཡིན། །
དེ་ལ་གལ་ཏེ་རེ་ཞིག་རྫས་སྒྲུབ་པར་བྱེད་པ་ཡིན་པའི་དབང་དུ་བྱས་ནས་དེ་སྐད་དུ་སྨྲ་ན་ནི། དེའི་
ཚེ་བདག་དང་གཞན་ལས་སྐྱེ་བ་མེད་པའི་ཕྱིར་རྣམ་པ་ཐམས་ཅད་དུ་དྲན་པ་མི་སྲིད་པས་ཇི་ལྟར་མ་
གྲུབ་པའི་རང་རིག་པ་སྒྲུབ་པར་འགྱུར། འོན་ཏེ་འཇིག་རྟེན་གྱི་ཐ་སྙད་ཀྱི་དབང་དུ་ཡིན་ཏེ། དེ་
ལྟར་ན་ཡང་རང་རིག་པའི་རྒྱུ་ཅན་གྱི་དྲན་པ་མི་སྲིད་པ་ཉིད་དོ། །ཅིའི་ཕྱིར་ཞེ་ན། གལ་ཏེ་འདིར་
མེ་བཞིན་དུ་ཤེས་པ་འགའ་ཞིག་གི་རང་རིག་པ་འགྱུར་ན་ནི་འགྲུབ་པར་འགྱུར་ན་ནི། དེ་ཡོད་པས་
དུ་བས་མེ་ལྟར་དུས་ཕྱིས་འབྱུང་བའི་དྲན་པའི་སྒོ་ནས་ཡོད་པ་ཉིད་དུ་ངེས་པར་འགྱུར་བ་ཞིག་ན། རང་
རིག་པ་དེ་ནི་དེ་རུང་དུ་ཡང་མ་གྲུབ་པས་རང་རིག་པའི་རྒྱུ་ཅན་རང་རིག་མེད་པར་མི་འབྱུང་བའི་
དྲན་པ་ག་ལ་ཡོད་དེ། འདི་ལྟར་ཆུ་ཙམ་མཐོང་བ་ལས་ནོར་བུ་ཆུ་ཤེལ་ལམ། མེ་ཙམ་མཐོང་བ་
ལས་ནོར་བུ་མེ་ཤེལ་ཡོད་པ་ཉིད་ནི་མ་ཡིན་ཏེ། དེ་དག་མེད་པར་ཡང་ཆར་ལ་སོགས་པ་དང༌། གཙུབ་
ཤིང་བཙུབས་པ་ལ་སོགས་པ་ལས་ཆུ་དང་མེ་དག་འབྱུང་བའི་ཕྱིར་ཏེ། དེ་བཞིན་དུ་འདི་ཡང་རང་
རིག་པ་མེད་པར་དྲན་པ་ཇི་ལྟར་འབྱུང་བ་དེ་ལྟར་བསྟན་པར་འགྱུར་ཏེ། ཞེས་སྔར་གྱི་གཏན་ཚིགས་
དེ་ལ་དོན་དམ་གྱི་དབང་དུ་བྱས་ནས་ཕྱོགས་ཆོས་མ་གྲུབ་པ་དང་། ཐ་སྙད་ཀྱི་དབང་དུ་བྱས་ནས་
ཕྱོགས་ཆོས་མ་གྲུབ་པའི་ལན་གཉིས་མཛད་ནས་འགོག་པས་རང་རིག་ཤིནཏུ་བཀག་པ་ཡིན་ནོ། །སྐྱོན་
མེད་དེ། རང་རིག་བདེན་གྲུབ་བཀག་པ་ལ་སྦྱར་རོ་ཞེ་ན། ཀྱེ་མ་ཁྱོད་ཀྱི་རང་ཉིད་བླུན་པ་བཞིན་ ་
དུ༑ ༑ཟླ་བ་གྲགས་པ་ཡང་བླུན་པར་སྒྲུབས་སོ། །ཇི་ལྟར་ཞེ་ན། སྦྱོར་བ་འདིས་རང་རིག་
བདེན་གྲུབ་ཡོད་དེ་དྲན་པ་བདེན་གྲུབ་ཡོད་པའི་ཕྱིར། ཞེས་བཀོད་པ་ངེས་བཞིན། ད་དུང་ཡང་དོན་

216
དམ་དང་ཐ་སྙད་གང་ཡིན་ཞེས་དྲིས་པར་འགྱུར་ལ། དེ་ནི་ཁྱོད་ཀྱི་རང་རིག་དོན་དམ་དུ་སྒྲུབ་པ་
འདི་རང་རིག་དོན་དམ་དུ་སྒྲུབས་སམ་མི་སྒྲུབས་ཞེས་དྲིས་པར་འགྱུར་བས་དེ་ལས་རྨོངས་ཚུལ་ཅི་
ཞིག་ཡོད། དེ་ལྟར་དྲི་ཡུལ་གྱི་གང་ཟག་དེས་ཀྱང་རང་རིག་དོན་དམ་དུ་སྒྲུབ་པ་འདི། དེ་ལྟར་མི་
སྒྲུབ་ཞེས་ལན་བཏབ་ན་སེམས་རྣལ་དུ་མི་གནས་པས། སེམས་རྣལ་དུ་མི་གནས་པ་ལ་དྲིས་པ་ལས་
གཞན་ཅི་དེ་ལྟར་མིན་པ་སྔར་གྱི་སྦྱོར་བ་དེ་ལ་དོན་དམ་གྱི་ཁྱད་པར་མ་སྦྱར་ན། ཐལ་འགྱུར་བས་
ལན་མེད་དམ། ཡོད་ན་གང་ཡིན་སྨོས་ཤིག །དེས་ན་ཐ་སྙད་དུ་རང་རིག་སྒྲུབ་བྱ་བཟུང་ནས་དྲན་
པ་རྟགས་བཀོད་པ་འདི་ཆོས་ཅན། སྦྱོར་བ་ཡང་དག་ཡིན་པར་ཐལ། རྟགས་ཁྱབ་ཚུལ་གྲུབ་ཅིང་
བསྒྲུབ་བྱ་ལ་ཤེས་འདོད་སྲིད་པའི་ཕྱིར། མ་གྲུབ་ན། ཁས་བླངས་དང་འགལ། འདོད་ན། འཇུག་
འགྲེལ་དང་འགལ་ཏེ། ཆུ་དང་མེ་ཡི་རྟགས་ལས་ཆུ་ཤེལ་དང་མེ་ཤེལ་སྒྲུབས་པ་ལྟ་བུར་འདི་ལྟར་
ཆུ་ཙམ་མཐོང་བས་ཞེས་སོགས་སྔར་དྲངས་པའི་ཕྱིར། འོ་ན་རང་རིག་པ་ནི་གྲུབ་ལ་རགས་མོད་
ཀྱི་ཞེས་པའི་སྐབས་སུ་དོན་དམ་གྱི་ཁྱད་པར་སྦྱར་ནས་ལན་འདེབས་ཚུལ་ཇི་ལྟར་ཡིན་ཞེ་ན། དེ་
ནི་སྐྱེ་བ་ལ་བདག་སྐྱེ་དང་གཞན་སྐྱེ་གཉིས་སུ་སྒྲུབ་པ་ལྟར་མྱོང་བ་ལ། རང་མྱོང་དང་གཞན་མྱོང་
གཉིས་སུ་སྒྲུབ་པ་ནི་དོན་དམ་དུ་དཔྱད་པ་འགྲོ་བའི་དབང་གིས་སོ། །འོ་ན་དོན་དམ་དང་ཐ་སྙད་གང་
ཡིན་ཞེས་དྲི་བ་མི་རིགས་པའི་སྐྱོན་རྣམས་ཁྱོད་ལ་ཡང་འགྱུར་རོ་ཞེ་ན། ཤིན་ཏུ་མི་མཚུངས་ཏེ།།
ངེད་ལྟར་ན་རང་རིག་འདོད་པའི་རང་རྒྱུད་པ་སོགས་ཀྱི་དེ་ལྟར་འདོད་པས་དྲི་བ་འདི་འཐད་ལ། ཁྱོད་
ལྟར་ན་དྲི་ཡུལ་མེད་པའི་དྲི་བའམ་སྔར་གྱི་སྐྱོན་ལྟར་འགྱུར་རོ། །གཞན་ཡང་སྤྱོད་འཇུག་རྩ་འགྲེལ་
ལས༑ ༑ཇི་ལྟར་ཁྱོད་ལ་ཡང་རང་རིག་པ་མེད་པར་དྲན་པ་ཇི་ལྟར་འགྲུབ་ཅེ་ན། གཞན་
མྱོང་བ་དང་འབྲེལ་བ་ལས་ཞེས་པ་ལ་སོགས་པ་གསུངས་ཏེ། འདིར་ཤེས་པ་ལས་གཞན་བཟུང་བར་
བྱ་བའི་དངོས་པོ་ཡུལ་དུ་ཉམས་སུ་མྱོང་བ་ནི་ཤེས་པ་ལ་དྲན་པ་སྐྱེ་བར་འགྱུར་རོ། །གཞན་མྱོང་
བའི་གཞན་དྲན་པའི་རིགས་པ་མ་ཡིན་ཏེ། ཤིན་ཏུ་ཐལ་བར་འགྱུར་བའི་ཕྱིར་རོ་ཞེ་ན། འབྲེལ་ ་
བ་ལས་ཤེས་གསུངས་ཏེ། ཡུལ་དྲན་པ་ན་འབྲེལ་བ་ལས་ཤེས་པ་དྲན་པར་འགྱུར་རོ། །རྣམ་པར་

217
ཤེས་པ་ཡང་དེའི་འཛིན་པ་ཉིད་ཡིན་པས་དེ་དང་འབྲེལ་བ་ཡིན་ཏེ། དེའི་ཕྱིར་རྣམ་པར་ཤེས་པ་དྲན་
པ་ཡིན་ཏེ། གཞན་དུ་ནི་མ་ཡིན་ནོ། །འབྲེལ་བ་བདེན་ཡང་འདི་མ་མྱོང་ན་གཞན་དྲན་པ་ན་བསླད་
པའི་དྲན་པར་འགྱུར་རོ་ཞེ་ན། མ་ཡིན་ཏེ། སྔར་ཉམས་སུ་མྱོང་བའི་ཡུལ་ཕྱིས་རྗེས་སུ་དྲན་པ་
ན་མྱོང་བ་ཁྱད་པར་ཅན་དེ་ཉིད་དྲན་པ་ཡིན་ཏེ། དེས་ཁྱད་པར་དུ་བྱས་པ་དེ་འཛིན་པའི་ཕྱིར་རོ། །
ཤེས་པ་ཉིད་ཡུལ་ཉམས་སུ་མྱོང་བ་ཡིན་ལ་གཞན་མ་ཡིན་པའི་ཕྱིར་ཡུལ་ཉམས་སུ་མྱོང་བ་དྲན་པ་
ལས་དེ་དང་འབྲེལ་བས་ཤེས་པ་དྲན་པར་བརྗོད་པར་བྱའོ། །ཡུལ་སྤངས་པའི་ཤེས་པ་ཉིད་འབའ་
ཞིག་ནི་དྲན་པ་མ་ཡིན་པའི་ཕྱིར་ཉེས་པ་མེད་དོ། །ཅི་སྟེ་མྱོང་བའི་ཤེས་པས་གཞག་པའི་དྲན་པའི་
བག་ཆགས་ཀྱི་ས་བོན་མེད་པར་ཕྱིས་དྲན་པ་སྐྱེད་པ་ཅི་ལྟ་བུ་ཞེ་ན་བྱི་བའི་དུག་ཅེས་གསུངས་ཏེ། ཞེས་
རང་རིག་མེད་ན་རྣམ་ཤེས་དྲན་པ་མི་འཐད་པའི་རྩོད་ལན་དུ་ཡུལ་དྲན་པའི་སྟོབས་ཀྱི་དེ་དྲན་པ་དང་།
དེའི་རྒྱུ་མཚན་ཡུལ་མ་དྲན་པ་ཤེས་པ་འབའ་ཞིག་མི་དྲན་པ་གསུངས་ལ། ཁྱོད་ལྟར་ན་རང་རིག་
ཐ་སྙད་དུ་ཡོད་པའི་ལན་མཛད་རིགས་པ་ལ་དེ་ལྟར་ཐལ་འགྱུར་བའི་རང་གཞུང་གང་དུ་ཡང་མ་
གསུངས་སོ། །དེ་བཞིན་དུ་བྱ་བྱེད་ལས་གསུམ་གཅིག་ཏུ་སོང་བ་དེ་དབུ་མའི་གཞུང་ནས་རང་རིག་
ལ་གནོད་པའི་སྐྱོན་དུ་སྒྲུབ་ལ། ཁྱོད་ནི་རང་རིག་སྒྲུབ་བྱེད་ཀྱི་ཡོན་ཏན་དུ་བཟུང་བས་དབུ་མའི་རིགས་
པ་རྣམས་སུན་དབྱུང་བ་མ་ཟད་དེ་དག་འགོག་པ་ཡང་དངོས་སུ་སྨྲས་ཏེ། འདི་ལྟར། རང་རིག་
ཆོས་ཅན། ཐལ་འགྱུར་བས་ཁྱོད་མེད་པར་ཁས་ལེན་པར་ཐལ། ཐལ་འགྱུར་བས་ཁྱོད་ཡོད་པར་
ཞལ་གྱི་མི་བཞེས་པའི་ཕྱིར། མ་གྲུབ་ན། ཁས་ལེན་དང་འགལ་ཏེ། རང་རིག་གི་རྣམ་གཞག་
སོགས་མ་མཛད་པ་ནི་རང་གཞུང་ན་གསལ་མོད། དེར་ཐ་སྙད་དུ་ཞལ་བཞེས་མེད་པ་ཙམ་ཞིག་
གིས་ཐ་སྙད་དུ་མེད་ངེས་སུ་གོ་དགོས་པའི་ངེས་པ་ག་ལ་ཡོད་ཅེས་པས་སོ། ། འོ་ན་ཤེར་འབྱུང་གི་
བྱ་བྱེད་ཐ་དད་མེད་པའི་རང་རིག་འདོད་པ་ཕྱོགས་སྔར་བྱས་ཏེ། དེ་འགོག་པ་ལ་དོན་དམ་དུ་མེད་
པ་རྒྱུ་མཚན་བྱས་ཏེ། རང་རིག་མེད་པ་སྒྲུབ་པ་རྒྱུ་འབྲས་ཕྲད་མ་ཕྲད་བ་རྟག་པ་དང་མཚུངས་ཤེ་
ན༑ ༑ མ་ཡིན་ཏེ་དེ་ནི་ཤེས་བཞིན་སྔོན་པོ་སྔོ་ཉིད་ལ་ཞེས་སོགས་ལྟར། གཞན་ལ་མི་བལྟོས་

218
པའི་གསལ་མྱོང་རྩོད་གཞི་བཟུང་བའི་དབང་གིས་ཏེ། འགྲེལ་པར་དེ་ཉིད་ཞིབ་ཏུ་བལྟས་པས་གསལ་
ལོ༑ ༑དེ་ལྟར་མིན་ན་དེ་འདྲའི་རང་རིག་ལ་བྱ་བྱེད་ཐ་དད་དུ་གོ་བའི་འཇིག་རྟེན་གྱིས་གནོད་དེ༔
༑རང་རིག་གི་རིག་བྱ་རིག་བྱེད་ཡོད་དགོས་གསུངས་པ་ཇི་ལྟར་འགྲིགས། སྤྱིར་ཤེར་འབྱུང་གིས་
ཕུང་པོ་གང་ཟག་གི་བདག་འཛིན་གྱི་དམིགས་པར་བཤད་པ་དང་། སེམས་དུལ་ཞེས་སོགས་དང་།
བདག་གོ་སྙམ་དུ་ལྟ་བ་ནི་ཞེས་སོགས་ཀྱི་མདོས་རིང་ལུགས་ཀྱི་གང་ཟག་གི་མཚན་གཞི་བསྟན་པ་བྱས་
ནས་སེམས་དང་ཕུང་པོའི་ཚོགས་པ་ཅི་རིགས་བདག་གི་མཚན་གཞི་བཟུང་བ་ནི་ཟླ་བའི་ལུགས་ལ་
མི་འགྲིགས་ཏེ། དེ་ཕྱིར་ངར་འཛིན་བློ་དེ་རྣམས་ལ་མིན། ཞེས་པས་སོ། །དེས་ན་ཁྱོད་ཀྱིས་འགྲེལ་
པ་དེ་ཉིད་མཐའ་གཅིག་ཏུ་འཐད་བཞག་བྱས་ཀྱང་། བདག་འཛིན་གྱི་དམིགས་རྣམ་གཉིས་མ་ཕྱེད་
པ་གོང་དུ་གང་ཟག་གི་བདག་བརྟེན་ནས་བཏགས་པར་བཤད་པ་བཞིན་འདི་ཡང་ཕྱོགས་སྔས་རང་
རིག་འཇོག་ཚུལ་མ་ཕྱེད་པའི་སྐྱོན་ནོ། །དེ་བཞིན་དུ་ཐལ་འགྱུར་བའི་གཞུང་ཡིན་ན་མདོ་ཕྱོགས་
ཀྱི་གཞུང་ཡིན་པས་ཁྱབ་པར་སྨྲ་ན། མདོ་ཕྱོགས་གཞིར་བཞག་ལ་གཉུག་སེམས་དང་བདེ་ཆེན་མེད་
པ་སྨོས་ལ། མ་ཁྱབ་པ་སྨྲ་ན། གཉུག་སེམ་དང་བདེ་ཆེན་གྱི་རྣམ་བཞག་མ་མཛད་པ་ཡང་མ་གྲུབ་
པས་དཔེར་མི་འཐད་དམ། དེས་ན་ཐལ་འགྱུར་བས་ཞལ་གྱི་མི་བཞེས་ཀྱང་ཁོ་བོས་ཞལ་གྱི་བཞེས་
སོ་ཞེས་པས་ཐལ་འགྱུར་བ་ལ་རྒོལ་བ་ཡིན་ནོ། །དེ་དག་གིས་ནི་ཐལ་འགྱུར་བའི་གཞུང་ལ་མ་གསུངས་
པ་ཐལ་འགྱུར་བའི་གཞུང་གི་དགོངས་པ་མངོན་ཤེས་ཀྱིས་བཙལ་དགོས་པའི་སྐྱོན་སླར་ཡང་ཁྱོད་
རང་ལ་འཁོར་བ་ཡིན་ནོ། ། དེ་བཞིན་དུ་རང་སེམས་རང་གིས་ཤེས་པ་ཁས་ལེན་ཡང་ཕྱོགས་སྔ་
མའི་རང་རིག་དང་མ་མཚུངས་ཏེ། དེ་ནི་བྱ་བྱེད་ཀྱི་ཐ་སྙད་མེད་པ་རྡུལ་ཕྲན་ཆ་མེད་དང་མཚུངས་
པར་གསུངས་ཏེ། བདེན་གཉིས་རང་འགྲེལ་ལས། ཤེས་པའི་བདག་ཉིད་ལ་རྡུལ་ཕྲ་རབ་དང་གཉིས་
པོ་མེད་པ་དངོས་པོའི་ངོ་བོ་མི་སྣང་ངོ༌། །སྣང་བ་མེད་པ་ལ་ནི་ཐ་སྙད་མེད་དོ་ཞེས་རྡུལ་ཕྲན་ཆ་མེད་
ལྟར་ཐ་སྙད་བྱས་ས་མེད་པར་གསུངས་སོ། །དེའི་ཕྱིར་རང་བློ་རང་གི་ཤེས་པ་ནི་ཕྱིས་ཀྱི་དྲན་པས་
ཤེས་ལ། དུས་མཉམ་པའི་དབང་དུ་བྱས་ན་ཡུལ་གྲུབ་པའི་སྟོབས་ཀྱི་ཡུལ་ཅན་གྲུབ་ཀྱང་རང་རིག་

2i
ཏུ་མི་འགྱུར་བ་ནི་ཁ་ཕྱིར་ལྟའི་ཤེས་པས་གྲུབ་པ་ཡིན་ནོ། །དེ་ལྟར་ཡང་ཚིག་གསལ་ལས། གཞལ་
བྱའི་རྣམ་པའི་རྗེས་སུ་བྱེད་པ་ཙམ་གྱིས་རང་གི་ངོ་བོ་ཡོད་པར་རྙེད་པའི་ཚད་མ་དག་གི་ངོ་བོ་རྣམ་
པར་འཇོག་པའི་ཕྱིར། ཞེས་ཚད་མ་ལ་གཞལ་བྱའི་རྣམ་པ་ཤར་བའི་དབང་གིས་འཇིལ་བྱེད་ཀྱི་
ཚད་མའི་རང་གི་ངོ་བོ་ཡོད་པར་འཇོག་པ་ཙམ་གྱིས་ཞེས་པ་ནི་དེ་འདྲ་བའི་ཚད་མ་འགྲུབ་ཚུལ་ལས་
ཟུར་དུ་རང་རིག་གིས་འགྲུབ་པ་འགོག་པའི་ཚིག་གོ །དེས་ན་ཁྱོད་ཀྱིས་ངེས་མཐོང་ངོ་ཤེས་སོ་སྙམ་
པ་ཙམ་ལ་རང་གི་རང་མཐོང་པ་དང་། ཤེས་པར་བཞག་ན་ངེས་བལྟས་སོ། །ཐོས་སོ་སྣོམ་མོ་
སྙམ་པ་ལ་ཡང་ཤེས་པ་རང་གི་རང་ལ་བལྟ་བ་དང་། རང་གི་རང་ཐོས་པ་དང་། སྣོམ་པ་དང་།
རེག་པ་རྣམས་ཀྱང་འཇོག་དགོས་ལ། དེ་ལྟར་མིན་ན་མ་མཐོང་བ་དང་ཤེས་སོ་སྙམ་པ་ལ་ཡང་མི་
རིགས་པར་མཚུངས་སོ། །དེས་ན་རྒྱན་སྟུག་པོ་བཀོད་པའི་མདོ་ལས། སྣ་ཚོགས་ནང་བ་རང་སེམས་
ཏེ། །ལུས་ཅན་རྣམས་ཀྱི་བདག་ཉིད་གཉིས། །ཕྱི་དང་ནང་དང་ཐོམས་ཅད་དུ། གཟུང་དང་འཛིན་
པ་ལྟ་བུར་གནས། །སེམས་ཀྱི་སེམས་ནི་མཐོང་ཡིན་ཡང་། །ཁོང་དུ་མི་ཆུད་བུས་པ་རྣམས། །ཞེས་
པ་ནི་སེམས་ཀྱི་བདག་ཉིད་ལ་གཟུང་འཛིན་གཉིས་སུ་སྣང་བ་དང་དེ་ལྟར་རིག་པ་ལ་སེམས་ཀྱི་སེམས་
རིག་ཞེས་གསུངས་ཏེ། དཔེར་ན་རྣམ་འགྲེལ་ལས། རང་གི་བདག་ཉིད་དུ་གྱུར་པའི་ཡུལ་རིག་པ་
ལ་རང་རིག་ཞེས་ཚིག་བསྡུས་ཏེ། རང་རིག་ཡིན་ཡང་དོན་རིག་འདོད། །ཞེས་གསུངས་པ་སོགས་
འདོད་ན། རྒྱལ་བའི་མདོ་རྒྱུད་ཀྱི་པདྨོ་དབུ་སེམས་ཀྱི་མཁས་པའི་ཉི་མ་ཅི་ཡང་ཕྱེ་བ་ལ་རྣམ་དཔྱོད་
ལྡན་པའི་བུང་བས་སོ་སོའི་ལུགས་བཟང་པོའི་རྗེས་སུ་འབྲང་ནས་དོན་གྱི་བཅུད་སྤྱོད་ཀྱི་རང་འདོད་
ཀྱི་འཇུག་པས་ཅི་ཡང་མི་ཕྱིན་པར་མ་ཟད་བློ་དམན་གཞན་ཡང་ལོང་པར་འཁྲིད་པས་སོ། །དེའི་
ཕྱིར་དབུ་སེམས་སོ་སོའི་ལུགས་མ་འདྲེས་པར་ཕྱེ་ནས། འོག་མ་འོག་མའི་ལྟ་བ་ཕྲ་མོ་རྣམས་གོང་
མ་གོང་མར་འཇུག་པའི་ཐེམ་སྐས་སུ་བྱས་ནས་མཐར་ཐུག་དབུ་མའི་ལུགས་སུ་འཇུག་པའི་ཚུལ་ཤེས་
ན༑ ༑ གྲུབ་མཐའ་རབ་འབྱམས་ལ་མཁས་པ་ཞེས་བྱ་ཡི་བྱམས་འཇམ་དབྱངས་དགོངས་པ་གཅིག་
པས་དབུ་སེམས་ཀྱི་ལྟ་བའི་གནད་གཅིག་པར་སྨྲ་ནས། དབུ་སེམས་མཐའ་དག་གི་གཞུང་དང་འགལ་

320
བའི་རིགས་པ་ལྟར་སྣང་གི་ཞྭ་སེར་གྱི་རིང་ལུགས་འགོག་པ་ནི། བོང་བུས་སེངྒེ་ལ་འཐབ་པ་ལྟར་
སུན་འབྱིན་མི་ནུས་ཀྱང་། གངས་ཅན་གྱི་མཁས་པས་མཆོག་རྣམས་ལ་སེམས་དང་སྣང་བ་མེད་
པའི་བེམ་པོ་ཙམ་དུ་འཛིན་པའི་ལོག་རྟོག་ཅན་དག་ལ་ཁྱེད་ཅག་ལུང་རིགས་ཀྱི་འབྱོར་པའི་སྤོབས་
པ་ཡོད་ན་གྲུབ་མཐའ་དཔང་བཞག་གི་ཐག་གཅོད་པའི་ཕྱིར་དང་། གཞན་མདོ་སྨད་དུ་ས་བཟང་དང་
ཚ་ཉག་སོགས་ལུགས་འདི་དང་མི་མཐུན་པའི་འགྲེལ་པ་གཞན་དག་ཀྱང་སྤྱོད་འཇུག་གི་གནད་མཐར་
ཐུག་དང་མི་མཐུན་པར་བཀྲལ་ནས་འཐད་ཕྱོགས་སུ་འཛིན་པ་དག་དང་ཆབ་གཅིག་ལ་འདི་སྐད་བརྗོད་
དེ༑. ༑འཕགས་ཡུལ་གཉིས་པ་སྤྱན་རས་གཟིགས་ཀྱི་སྐུ་དངོས་ཀྱི་ཞིང་ཁམས་གངས་ཅན་གྱི་ལྷ་ལྡན་
འདིར་གྲུབ་མཐའདཔང་བཞག་ལ་རྡོ་དང་དབྱུག་པས་དགག་བཞག་གི་སྲོལ་ཁྱེད་ཅག་ལ་རི་བོང་གནམ་
རྡིབ་ཀྱི་དོགས་པ་མི་དགོས་པས། འདིར་ཕྱི་ནས་རྩོད་པའི་ཟླར་བཟོད་ན་ཁྱོད་ཅག་གི་སྨྲས་པ་ལེགས་
པར་སྨྲས་པ་ཞེས་བྱ་ཡི། གཞན་དུ་ན་དེར་ཕྱོགས་ཀྱི་ཡུལ་གྲུ་རྨོངས་པའི་ཕྲུ་ནང་དུ་ལོག་བཤད་ཀྱི་
ཙོག་ཆུ་བསྐོལ་བའོ་ཞེས་བརྗོད་པའི་ཕྱིར་དང་། རང་ཅག་གི་མཁས་མཆོག་རྣམས་ལ་སྙན་བསྐུར་
བའི་སླད་དུ་འདི་ཙམ་ཞིག་སྨྲས་སོ།། ༈ འདི་སྨྲས་པ། ལེགས་བཤད་ཆུ་སྐྱེས་གསར་པ་ལ་
ཆགས་མཁས་པའི་བུང་བའི་རྩེ་དགའ་དག །གསལ་བྱེད་འཇམ་དཔལ་སྙིང་པོའི་རིང་ལུགས་སྔོན་ ་
མེད་འོད་ཀྱི་ཐིག་ལེ་ཡི། །རབ་རྒྱས་རིགས་པའི་འོད་ཟེར་རལ་པ་སེར་སྐྱ་ཕྱོགས་བརྒྱར་བཀྲམ་པ་
ནི༑ ༑གནས་ལུགས་ཀུན་གསལ་མཛེས་མ་འདི་ཡིས་ཕ་མཐའ་ཡངས་པའི་གོ་སྐབས་ཕྱེས། །དེ་
ཚེ་ལེགས་བཤད་སྲིད་ལ་དབང་བསྒྱུར་བའི། །ཤེས་རབ་མཆོག་གི་བློ་བཟང་སྦྱིན་པ་དེ། །རང་གི་
བྱ་བའི་ལས་གྱུར་སེམས་དཔའ་ཆེ། ། སྨྲ་བའི་སེངྒེ་བཀོད་པ་སྟོང་དུ་འཕྲུལ། །འདི་དག་ངོ་མཚར་
ལྟད་མོའི་དགའ་སྟོན་དང་། །ཚིམ་མེད་བསྔགས་པའི་ཆོ་ག་ལ་སྲེད་དེ། །ལེགས་བརྗོད་བདག་པོས་
སྤྱན་སྟོང་འཛུམ་མེད་བགྲད། །པདྨའི་སྐྱེ་གནས་གདོང་པ་བཞི་ཡང་གྱུར། །ཁྱེད་ཅག་ཐར་པའི་
སྲོག་གི་གཤེད་གྱུར་པའི། །ལོག་བཤད་རོ་ལངས་གདོན་གྱི་འཕྲུལ་འཁོར་ལ། །གཏན་གྱི་སྐྱབས་
ཚོལ་རྨོངས་པའི་དབང་ཕྱུག་དེས། །མུན་པའི་ཕུང་པོར་ཉི་མའི་རེ་བ་བྱས། །ཞི་དུལ་ལྷག་བསམ་

221
སྤྱོད་པས་སྒོ་གསུམ་དབུལ། །མི་མཐུན་གྲོང་པའི་ཆོས་སྤྱོད་དཀའ་ཐུབ་ཀྱིས། །དུར་ཁྲོད་སྤྱོད་པའི་
བརྟུལ་ཞུགས་ངོམས་པ་ལ། །རིག་འཛིན་མིང་བཏགས་དམ་པའི་རེ་བ་ཅན། །མཐའ་གཉིས་འགལ་
བའི་མཐའ་གཉིས་འགོག་པ་ནི། །མཐའ་བྲལ་དབུ་མ་སྨྲ་བ་སྤྱི་ཡི་ལུགས། །མཐའ་གཉིས་འགོག་
བཞིན་མཐའ་གཉིས་འགལ་མེད་དུ། །ཟུང་འཇུག་དབུ་མ་སྒྲུབས་པ་ཁྱེད་ཅག་གོ །གཞན་ལ་འགལ་
བ་སྒྲུབ་པ་རེ་རེའི་ལན། ]འགལ་བ་སྟོང་གི་ཁུར་ཆེན་འདེག་བཟོད་པའི། །ཁྱེད་ཅག་ས་སྲུང་བུའམ་
དགག་བཞག་གི །བདག་གཞན་མཉམ་བརྗེའི་སེམས་དཔའ་ཆེན་པོའོ། །དེ་ཕྱིར་རིག་པ་སྟོང་གི་
ཟིལ་མངར་ཅན། །མཁས་པའི་པདྨོའི་དགའ་སྟོན་སྤྱོད་པ་ལས། ཉིད་ལ་སྣང་མིན་བདག་ཅག་
ཕན་ཚུན་དུ། ། ཚེ་དཔག་མེད་ལ་ཚེ་ཡི་མཆོད་སྦྱིན་ཞུ། །རྒྱལ་བའི་དགོངས་ཟབ་ཟབ་མོའི་གཞུང་
བརྒྱའི་སྙིང་། །སྙིང་པོ་དེ་ལུགས་ལུགས་བཟང་རབ་ཀྱི་མཐའ། །མཐའ་བྲལ་དབུ་མ་མ་ནོར་འདོམས་
པའི་མཆོག །མཆོག་ཏུ་བརྟན་ཞིང་ཞིང་ཀུན་རྒྱས་གྱུར་ཅིག །ཅེས་རྙིང་ཕྱོགས་ཀྱི་མཁས་པར་
བསྔགས་པའི་པདྨོ་ཉིད་ཁོ་ནས་དང་དུ་བཞེས་པའི་མི་ཕམ་རྣམ་རྒྱལ་གྱིས་རྗེ་ཡབ་སྲས་ཀྱི་གཞུང་རྣམས་
ཕྱོགས་སྔར་བྱསཏེ་མི་མཐུན་པའི་དགག་བཞག་འབྱམས་ཀླས་ཀྱང་མཐའ་དག་ཡི་གེ་མངས་ཀྱི་དོགས་
ནས་འབྲི་མ་ལོངས་ཤིང་འགག་བསྡུས་ཀྱི་གཞུང་རྣམས་དམིགས་བསལ་དུ་བཀོད་དེ་ཆེ་ལོངས་ཙམ་
དུ་འགོག་པའི་རྩོད་ལན་བློ་དམན་སྙིང་གི་གདུང་སེལ་ག་བུར་ཐིག་པའི་སྤུན་ཟླ་ཞེས་པ་འདི་ཡང་འབྲས་
ཀོང་གྲྭ་འབྲུག་དགེ་སློང་ཀུན་དགའ་བསྟན་འཛིན་ནུས། མཐུན་རྐྱེན་སྦྱར་ཏེ་ཞྭ་སེར་གྱི་རིགས་པ་
སྨྲ་བ་ཀུན་གྱི་ཐ་ཤལ་བ་ཤཱཀྱའི་བཙུན་པ་བློ་བཟང་ཆོས་དབྱིངས་ཀྱིས་སྦྱར་བ་ལས་སྔར་གྱི་མ་དཔེར་
བཞུགས་པའི་ལུང་ཚིག་ཚོགས་ཆེ་བ་རྣམས་བསྡུས་ཤིང་འགའ་ཞིག་གསར་བསྣན་དང་། ཤོག་དྲིལ་
གོང་འོག་བྲིས་ནོར་གྱི་འཁྲུག་པ་རྣམས་མ་འཁྲུགས་པ་བགྱིས་པའི་ཡི་གེ་པ་ནི་བི་ཀླུ་པྲ་ནི་དྷ་ན་ཛཉྫའོ།།
ཤྲི་ཡས་ས་མུ་དྲསརྦ་དི་ཀ་པུཊི་ཀུ་ར་ཝནྟུ། །འདིས་ཀྱང་རྒྱལ་བའི་བསྟན་པ་རིན་པོ་ཆེ་རིང་ལུགས་
དྲི་མ་མེད་པ་འདི་ཉིད་དར་ཞིང་རྒྱས་ལ་ཡུན་རིང་དུ་གནས་པར་གྱུར་ཅིག །མྱུར་མཛད་མགོན་
པོ་དམ་ཅན་གཤིན་རྗེའི་རྒྱལ། །ཁྱད་པར་གནོད་སྦྱིན་ཀྵེ་ཏྲ་པཱ་ལ་ཡིས། །འཇམ་དཔལ་སྙིང་པོའི་

222
གསུང་རབ་མ་ལུས་པ། །རྟག་ཏུ་འཕེལ་ཞིང་རྒྱས་པའི་འཕྲིན་ལས་མཛོད། །ཟབ་ཅིང་རྒྱ་ཆེའི་
མཐའ་བྲལ་གཞུང་ལུགས་རིན་ཆེན་བྱེ་བའི་འབྱུང་གནས་ཆ། །མཐའ་དག་རྣམ་དཔྱོད་ཧུབ་ཀྱིས་
དྲངས་ལས་ལེགས་བཤད་ཆད་མེད་གངྒའི་དཔལ། སྐྱེ་ལྡན་ཡོངས་ལ་ཀུན་དགའི་དབང་སྟེར་སྔོན་
མེད་དྲང་སྲོང་ཛཉྩ། །དེར་ནི་ཀུན་མཁྱེན་ཙོང་ཁ་པ་ཞེས་གྲགས་སྙན་སྲིད་པ་གསུམ་ན་འབར། །གང་
གི་ལུགས་བཟང་ཀུན་གསལ་ལྷ་མི་རྔ་། །ཕྱོགས་ལྷུང་རྣ་བའི་ཕུག་པར་མ་སོན་ནས། །ཕྲག་དོག་
དུག་ཆུ་སྙིང་ལ་འཁྱིལ་བའི་མཐུས། །འགལ་འདུའི་ཚིག་གི་ལྷུ་ཕྲེང་ཅིང་ཡང་དགོད། །དེ་ལྟ་ནའང་
བུང་བ་གཞོན་ནུ་ཡིས། །བརྩེ་བའི་མ་ལ་ངན་སྨྲས་བཞིན་གྱུར་ཀྱང་། །ལྟ་ངན་འཆང་བས་ཁེངས་
ལྡན་བྲག་རི་ལ། །བརྒལ་ལན་གནམ་ལྕགས་ཐོག་མདའ་འདི་འཕངས་སོ། །དེ་ཕྱིར་ལུང་དང་རིགས་
པའི་རྒྱ་མཚོ་ཆེར། ། མ་སྨད་རྣམ་དཔྱོད་འཕྲུལ་གྱིས་བསྲུབས་པ་ལས། ། སྔོན་མེད་བསྟན་བཅོས་
ཆ་ཤས་ཡོངས་གང་བ། ། ལེགས་བཤད་ཟླ་བ་གསར་པ་དེང་ནས་འཆར། ། སྨྲ་བ་ངན་པའི་འདབ་
བརྒྱ་ཟུམ་གྱུར་ཀྱང་། །བློ་གསལ་ཀུན་དའི་ཚལ་རབ་རྒྱས་བྱེད་ཅིང་། །ལྷན་ཅིག་རྟེན་འབྱུང་ལམ་
བཟང་གསལ་བའི་སྒོ། །གྲུབ་པ་གང་དེ་འདི་ཡི་ཁྱད་པར་རོ། །ཀྭ་ཡེ་ཤེས་ལྡན་ཚོངས་ཕྲུག་གཞོན་
དུ་དག །ལེགས་པར་བརྟག་ཚེ་བསྟན་པའི་ཡང་སྙིང་མཆོག །དོར་ནས་གཞན་གྱི་མཆིང་བུ་བཙལ་
བ་ཡི། །དལ་བ་མ་བྱེད་རང་གི་ནོར་བུ་ལོངས། ། ཨེ་མ་སྟོང་གསུམ་རྡུལ་སྙེད་ཞིང་གི་སྣོད། །རིན་
ཆེན་བཀང་སྟེ་གཏོང་ཡང་རྒྱལ་བའི་ཡུམ༑ ༑གང་ལས་ཚིག་གཅིག་འབྲི་བའི་བསོད་ནམས་ལ། །བསྐྲུན་
དུ་མེད་ཅེས་ཡིད་ཆེས་ལུང་གིས་གྲུབ། །ཚུལ་དེ་མཐོང་བའི་ལྷག་བསམ་ཆུ་འཛིན་ལས། །ལེགས་
བཤད་ནོར་འཛིན་ཡོངས་སུ་འགེངས་བྱེད་པའི། །ཆོས་སྦྱིན་གྲུ་ཆར་འབེབས་བྱེད་པར་གྱི་འཕྲུལ།
སྡོམ་བརྩོན་རྣམ་པ་བཞི་ཡིས་འབད་ལས་བསྐྲུན། །དགེ་བ་གང་དེས་སྐྱེ་བའི་ཕྲེང་བ་ཀུན། །ཐེག་
མཆོག་དགེ་བའི་བཤེས་དང་མི་འབྲལ་ཞིང་། །རྒྱལ་བའི་ཆོས་ཚུལ་མ་ལུས་འཛིན་པ་ལ། །འཇམ་
དཔལ་དབྱངས་དང་མཚུངས་པ་ཉིད་གྱུར་ཅིག །དགེ་བཅུའི་ཁྲིམས་ཀྱི་བྱེད་པོ་ས་སྐྱོངས་ཆེའི། ། སྡེ་
བཞིའི་ཆབ་སྲིད་དབྱར་མཚོ་ལྟར་འཕེལ་ཞིང་། །འགྲོ་རྣམས་ཆོས་འབྱོར་བདེ་སྐྱིད་རྫོགས་ལྡན་གྱི།

223
སྣང་བའི་དགའ་སྟོན་རིང་དུ་འབར་གྱུར་ཅིག །ཅེས་པའི་པར་བྱང་སྨོན་ཚིག་འདི་ཡང་རྨོངས་བརྟུལ་
སྙོམས་ལས་པ་བློ་བཟང་དཔལ་ལྡན་རྣམ་རྒྱལ་པས་བྲིས་པ་དགེ། སརྦ་མངྒ་ལམ། །བར་འདི་འབྲས་
བློ་གླིང་གྲ་ཚང་དུ་བཞུགས། །

224
༄༅། །འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་རྩོད་ཡིག་གི་ལན་སྤྲིངས་པ་
འཇམ་དབྱངས་དགོངས་རྒྱན་རིགས་པའི་གཟི་འབར་གདོང་ལྔའི་སྒྲ་དབྱངས་ཞེས་
བྱ་བའི་རྩོད་ལན་གྱི་མཛད་པ་པོ་དགེ་བའི་བཤེས་གཉེན་ཆེན་པོ་དཔའ་རི་
བློ་བཟང་རབ་གསལ་གྱི་ཐུན་མོང་བའི་རྣམ་ཐར་
. . བཞུགས་སོ།།
༄༅། །ཡོངས་རྫོགས་བསྟན་པའི་མངའ་བདག་སུ་དྷི་ས་ར། ཞེས་བྱ་བ་འདིའི་རྩོམ་པ་པོ་མཁས་
དབང་དཔའ་རིས་བློ་བཟང་རབ་གསལ། ཡོངས་གྲགས་ཡར་ལུང་དགེ་བཤེས་ཆེན་མོར་འབོད་
པ་འདི་ཉིད། རབ་བྱུང་བཅུ་བཞི་བའི་ལྕགས་བྱི་སྤྱི་ལོ་ ༡༨༤༠ པར་དཔའ་རིས་རྫོང་གི་ཡར་
ལུང་ཐོས་བསམ་དར་རྒྱས་གླིང་གི་ལྟག་ཀའི་དགོན་པ་ལུང་བའི་མཛོ་བུར་གོང་མའི་བྷུ་ཚང་དུ་འཁྲུངས།
སྐུ་ཆུང་དུས་ཡར་ལུང་དགོན་པའི་ཚོགས་སུ་ཞུགས། སྐུ་གཞོན་དུས་ཤ་བོ་ལུང་དགེ་བཤེས་ཆོས་
གྲགས་ཚང་དང་ལྷན་དུ་བླ་བྲང་ཆོས་སྡེ་ཆེན་མོ་དགའ་ལྡན་བཤད་སྒྲུབ་དར་རྒྱས་བཀྲ་ཤིས་འཁྱིལ་
ལ་བྱོན་ནས་ཐུགས་གཉེར་གནང་། སྐུ་ཆེས་ཉིན་ཏུ་བཀྲེན་ཡང་། དཀའ་སྤྱད་བཟོད་པའི་གོ་ཆ་
བརྟན་པོར་བགོས་ཏེ། ལོ་བཅོ་བརྒྱད་ཀྱི་རིང་ལ། མདོ་ཕྱོགས་བཀའ་པོད་ལྔ་དང་སྔགས་ཕྱོགས་
རྒྱུད་སྡེ་བཞི། ཐུན་མོང་བའི་རིག་གནས་སོགས་སྦྱངས་པ་ཕུལ་དུ་ཕྱིན་ཅིང་། རྡོ་རམས་པའི་དམ་
བཅའ་བཞེས། དེ་ནས་སྔ་ཕྱིར་མཚོ་སྔོན་ཕྱོགས་ཀྱི་རོང་པོའི་དགོན་ཆེན། བྱ་ཁྱུང་ཐེག་ཆེན་བཤད་
སྒྲུབ་གླིང་། ཨ་རིག་དགོན་ཆེན། སྐུ་འབུམ་བྱམས་པ་གླིང་། དགོན་ལུང་བྱམས་པ་གླིང་། ཆུ་
བཟང་གསེར་ཁོག་དགོན་པ་སོགས་དང་། དཔའ་རིས་ཏིས་ཐུང་དགོན་ཆེན། མཆོད་རྟེན་ཐང་གི་
བཀྲ་ཤིས་གླིང་སོགས་མདོ་སྨད་ཀྱི་མཚན་ཉིད་ཀྱི་བཤད་གྲྭ་མང་པོར་ཕེབས་ནས། གཞུང་ཆེན་པོའི་
གྲ་སྐོར་མཛད་ཅིང་སློབ་གཉེར་ལ་རྟིང་སྐུལ་བྱས། ཁམས་ཀྱི་མཁས་ཆེན་འཇུ་མི་ཕམ་འཇམ་དབྱངས་
རྣམ་རྒྱལ་རྒྱ་མཚོ་དང་རྗེ་ཙོང་ཁ་པའི་དབུ་མའི་འདོད་ཚུལ་ཐད་ལུང་རིགས་ཀྱིས་བརྒལ་ལན་གནང་
རེས་མཛད་པས་མཁས་པའི་གྲགས་པ་ཡོངས་སུ་ཁྱབ། མཛེས་བྱེད་ཆུ་ཡོས་སྤྱི་ལོ་༡༩༠༣ པར།

225
ཨ་ལག་ཤའི་དགའ་ལྡན་ཕུན་ཚོགས་གླིང་དུ་གནད་དྲངས་ནས་མཁན་ཁྲི་མཛད། མེ་པོ་རྟ་ལོ་སྟེ་སྤྱི་
ལོ་༡༩༠༦ པའི་ཟླ་དགུ་བར། རྒྱལ་དབང་བཅུ་གསུམ་པ་རྒྱལ་ས་པེ་ཅིན་དུ་ཕེབས་པའི་ལམ་བར།
སྐུ་འབུམ་དུ་ལོ་གཅིག་བཞུགས་རིང་། དཔའ་རིས་རབ་གསལ་འདི་པ་དང་གསུང་གླེང་ཞིབ་རྒྱུས་
མང་དུ་མཛད་ཅིང་། ཁོང་གི་གཞུང་བརྒྱ་སྨྲ་བའི་རྣམ་དཔྱོད་ལ་ཐུགས་ཧ་ཆུང་དགྱེས་པར་མ་ཟད།
ཁོང་གི་ཡིག་རིགས་སྣ་ཚོགས་པའི་འབྲི་རྩལ་ལ་ཡང་བསྔགས་བརྗོད་བླ་ན་མེད་པ་མཛད་ཅིང་། རིག་
གནས་ཀྱི་ཡོངས་འཛིན་དུ་བཀུར། རྒྱལ་དབང་བཅུ་གསུམ་པའི་སྐུ་རྗེས་འབྲངས་ནས་ནང་སོག་
དང་༑ ༑ རྒྱ་ནག་རི་བོ་རྩེ་ལྔ་དང་། པེ་ཅིན་སོགས་སུ་ཕེབས་གྲོགས་མཛད། སྔ་ཕྱིར་ཨ་རིག་དགོན་
ཆེན་དང་། ཏེས་ཐུང་སོགས་སུ་དུས་འཁོར་དབང་ཆེན་གནང་བས་མཚོན། མདོ་སྨད་ཡུལ་དུ་
དམ་པའི་ཆོས་ཀྱི་ཆར་ཆེན་ཕབ་ཅིང་། སློབ་མས་ས་སྟེང་གང་། ཡོངས་འཛིན་ཆུ་བྱི་སྤྱི་ལོ་༡༩༡༢པར།
གཟུགས་སྐུར་རགས་པའི་བཀོད་པ་ཆོས་དབྱིངས་སུ་བསྡུ་བར་མཛད་དོ།། འདི་པ་ཚང་གི་ཕྱག་རྩོམ་
ད་མཚམས་མཇལ་རྒྱུ་ཡོད་པ་གསུང་འབུམ་གཅིག་དང་། ཁོང་གིས་སྐྱོང་ཁུར་བསྣམས་པའི་ཡར་
ལུང་དགོན་དུ་ཕྱག་བྲིས་གཉིས་དང་། སྐུ་འབུམ་ན་ཁོང་གི་ལན་ཛའི་ཕྱག་བྲིས་ཡོད་སྐད། གཞན་
དག་དུས་འགྱུར་དབང་གིས་ཡིག་ཚང་སོགས་ཉམས་ཆེ་བས། འོལ་ཚོད་བྱེད་དཀའ་ཞིང་། རྗེས་
སོར་ཡིག་ཚང་སོགས་ལག་རྩེར་སོན་ཚེ། རིམ་པས་བསྣན་ཆོག །མཁྱེན་སྤྱན་ཡངས་པའི་མཁས་
དབང་རྣམ་པས་དཔའ་རིས་དགེ་བཤེས་འདི་བའི་མཛད་རྗེས་སོགས་ཐུགས་རྒྱུས་མངའ་བ་ཡོད་ཚེ།
ངོ་སྤྲོད་དང་ཡིག་ཚང་སྩོལ་གནང་མཛད་པའི་རེ་ལྟོས་སྙིང་ཁོང་རུས་པའི་གཏིང་ནས་ཞུའོ། །ཞེས་
རབ་གནས་ས་འབྲུག་ལོའི་དབྱུ་གུ་ཟླ་བའི་ཚེ་༡༥ ལ་དཔའ་རིས་སངས་རྒྱས་ནས་བྲིས། །

126
༄༅། །འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོ་ལ་སྤྲིངས་པའི་རྩོད་ལན་ ་
འཇམ་དཔལ་དབྱངས་ཀྱི་དགོངས་རྒྱན་རིགས་པའི་གཟི་འབར་གདོང་ལྔའི་སྒྲ་
དབྱངས་ཞེས་བྱ་བ་བཞུགས་སོ། །
༄༅། །ཆོས་ཉིད་དག་པའི་མཁའ་དབྱིངས་སུ། ། སྣ་ཚོགས་རོལ་བའི་སྒྱུ་འཕྲུལ་སྟོང་། །མཐོང་
བའི་བཞེད་པ་འཇུག་པའི་སྐུ། །བསྔགས་པའི་ཡོན་ཏན་རིན་ཆེན་མཛོད། །རྣམ་ཀུན་གཟིགས་པ་
དྲི་མ་མེད་པའི་ཐུགས། །དྲང་སྲོང་བདེན་པའི་མཚན་གྱིས་བཀའ་བསྩལ་པའི། ། བློ་ཆེན་འཇམ་
དབྱངས་གསང་གསུམ་རོལ་བ་ཡི། །རྟེན་འབྱུང་བསླུ་མེད་བདེན་པས་དེང་འདིར་སྐྱོངས། །ཐུབ་
བསྟན་ཀུན་གསལ་མཛེས་མའི་ལང་ཚོ་ལ། །བཤད་དང་སྒྲུབ་པའི་རིན་ཆེན་རྒྱུ་སྐར་ཕྲེང་། །ཚུལ་
བཞིན་སྤེལ་བའི་ངོ་མཚར་སྒྱུ་མའི་འཕྲུལ། །ཤེས་ལྡན་དད་པའི་ཡིད་མཚོར་མངོན་སུམ་ཉིད། །དྲི་
མེད་ཆོས་ཚུལ་སྙིང་པོ་རིན་ཆེན་ཁམས། །སྲིད་ན་མངོན་མཐོ་བརྟན་བརྗིད་གངས་ཀྱི་རིར། སྐྱེས་
སྦྱངས་རྣམ་དཔྱོད་ལུས་ཀྱི་རྩལ་རྫོགས་ཤིང་། །མང་ཐོས་གཡུ་ཡི་རལ་པ་སིལ་བུར་འཕྱང་། །རིག་
པའི་མཆེ་བ་འབར་བའི་མཚོན་ཆ་དཀྲིགས། །སུན་འབྱིན་སྤར་ཁྱིམ་གཡོ་བའི་དཀྱིལ་འཁོར་དུ།
ལོག་རྟོག་ཝ་མོ་བརྒྱལ་བའི་ཀླག་ཅོར་གྱིས། །འཇིགས་མེད་ངར་སྐད་གདོང་ལྔའི་དབྱངས་འདི་སྒྲོག།
འཇམ་དབྱངས་མཁྱེན་པའི་གཟི་འོད་རྟག་འབར་ཞིང་། །ཕྲ་ཞིབ་རིགས་པའི་ངར་ལྡན་སྦས་པའི་
མཚོན༑ ༑བལྟ་བར་བསྐུལ་བ་གནས་ཚུལ་གསལ་བའི་མིག། །ལྡོངས་པའི་སྐལ་བར་རིངས་པའི་
སྦྱོར་བ་བསྟེན། །གང་ཞིག་རྟོག་གེ་རན་པའི་བུ་ལོན་གྱིས། །བསོད་ནམས་ཟོང་ལ་གཟན་པའི་བག་
མེད་པ། ། མི་བཟད་ཉམ་ངའི་གཡང་སར་ཆས་པ་ལ། །ལས་མཐའ་གསལ་པ་རིགས་པའི་མེ་ལོང་
སྦྱིན༑ ༈ ཕྱོགས་ལྷུང་གདོན་གྱིས་བརླམ་པར་ཆ་མེད་ཀྱང་། །བླང་དོར་ཚུལ་བཞིན་ཕྱེད་པའི་སྤྱན་
ཡངས་ཤིང་། །བསྟན་པའི་ཉམས་ལ་རྟོག་ཆེན་བཤེས་གཉེན་འབུམ། །བརྒལ་ཞིང་བརྟག་པར་
དབང་པོའི་དྲང་ཐིག་མཛོད ། ཇི་སྐད་དུ། མདོ་སྡེ་རྒྱན་ལས། སངས་རྒྱས་རྣམས་ནི་མངོན་
སུམ་སྤྱན། །བསྟན་པ་དག་ཀྱང་བསྲུང་བར་མཛད། །ཅེས་དང་། དཔལ་ཕྱོགས་ཀྱི་གླང་པོས།

227
དེ་ལྟའང་དེ་བཞིན་གཤེགས་པའི་ཆོས་ཀྱི་མཚན་ཉིད་རྣམས། །གལ་ཏེ་གཞན་དུ་འགྲོ་ན་དཔྱད་པར་
བྱ་བའི་རིགས། །ཞེས་དང་འདུལ་བར་ཡང་། མངོན་པས་སྡིག་ལྟ་སྤོང་བ་དང་། ཐུན་མོང་གི་
མང་ཐོས་དང་། གལ་གཟུང་བ་དང་། གཞུང་གཟུགས་པ་ཡང་ངོ༌། ། ཞེས་སོགས་ཀྱི་རྒྱུ་མཚན་
།འདི་ལ་གླེང་བསླང་བ་
དུ་མ་དང་བཅས་པའི་ཕྱིར་རང་ལུགས་ཀྱི་གཞུང་གཟུགས་པ་ལ་འཇུག་གོ 
དང་། བསླང་བའི་དོན་དང་། མདོར་བསྡུ་བའོ། །དང་པོ་ནི། ཡིད་ཆེས་པའི་ལུང་དང་སྐྱེས་བུ་
དམ་པ་བགྲང་ཡས་པས་ལན་ཅིག་མ་ཡིན་པར་ལུང་བསྟན་པའི། ༧འཇམ་མགོན་བླ་མ་སྲས་དང་
བཅས་པས་མདོ་སྔགས་ཡོངས་སུ་རྫོགས་པའི་བསྟན་པ་རིན་ཆེན་དབང་གི་རྒྱལ་པོ་རྣམ་དག་འཁོར་
ལོ་གསུམ་གྱི་བང་རིམ་མཛེས་པའི་རྒྱལ་མཚན་གྱི་ཏོག་ཏུ་བཀོད་དེ། འཇིག་རྟེན་ཀུན་ཏུ་ཕན་བདེའི་
མཆོག་སྦྱིན་མཛད་པའི་རང་བཞིན་ནི་གཟུགས་ཅན་བཞིན་དུ་རྣམ་དཔྱོད་ཅན་གྱི་མིག་དང་རིན་བའི་
དེ་ལྟ་ནའང་འཕྲལ་རྐྱེན་རབ་རིབ་ཀྱི་སྐྱོན་ཆགས་པའི་བློ་ལྡན་སྟག་ཚང་བ་
བདུད་རྩིར་གྱུར་ཏོ། །
ཤེར་རིན་གྱིས་སྐྱོན་བརྗོད་ཀྱི་ཕྲེང་བ་འགའ་ཟུང་སྨྲས་ཀྱང་། ཞིབ་ཏུ་དཔྱད་པས་ཁྱད་དུ་ཐོན་པའི་
གནད་དོན་མཐོང་བའི་རང་བཞིན་དབྱངས་སུ་བརྗོད་པ་ནི། དབང་རྣོན་ཆོས་ཀྱི་རྗེས་སུ་འགྲོ་བའི་
དུས་འདིར་ཕྱོགས་རེའི་མིག་ཅན་བློ་སྣ་ཐུང་ཞིང་གྱ་
ངང་ཚུལ་དམ་པའོ་ཞེས་ཀུན་ཏུ་གྲགས་སོ། །
ཚོམ་དུ་རང་གྱི་གཞུང་གང་ལའང་སྐྱོན་བརྗོད་ཅིང་། །ཁྱད་པར་རིགས་པའི་ལམ་ལ་རྒྱུས་མེད་པས་
རང་ཚིག་དངོས་ཤུགས་དང་སྔ་ཕྱི་འགལ་བའི་ལྗིད་ཀྱིས་གཟིར་ཏེ་ཕྱོགས་སྔ་ཕྱིའི་ལུགས་བསྲེས་ཏེ་
མུ་ཏོའི་ཕྱེ་ལྟ་བུ་ལ་མངོན་རློམ་གྱིས་གཞུང་བཟང་སྤྲིན་གྱི་དབྱིངས་སུ་སྒྲོགས་པའི་དུག་ཆུས་མྱོས་པ་
འཇུ་མི་ཕམ་བྱ་བའི་ཤེར་ཊིཀ་ཞིག་མཐོང་ལ། སྙིང་པོ་མེད་ཅིང་སྔོན་མ་མང་པོའི་ཟེར་སྒྲོས་ཉོག་
པོར་བྲིས་པ་དགག་འོས་སུ་མི་ཆེ་མོད་འོན་ཀྱང་། རྒྱན་སྟུག་པོ་བཀོད་པར། ལེགས་པར་བརྟག་
ལ་ང་ཡི་བཀའ། ། བླང་བར་བྱ་ཡི་གུས་ཕྱིར་མིན། །ཞེས་རྒྱལ་བའི་གསུང་བའང་བརྟག་པར་བྱ་
ན་གཞན་ལྟ་ཅི་སྨོས། འཇམ་མགོན་ས་པཎ་གྱིས། དམ་ཆོས་འཁྲུལ་དང་མ་འཁྲུལ་བ། ། སྐྱེ་བ་
གཏན་གྱི་གྲོས་ཡིན་པས། །འདི་ཡི་ལེགས་ཉེས་དཔྱོད་པ་ལ། །སྡང་ཞེས་སྨྲ་ན་རང་སྐྱོན་ཡིན། །ཞེས་

228 ，
གསུངས་པས་སྙིང་སྟོབས་གཞིག་བྲལ་གྱི་གོ་ཆ་བརྟན་པོ་བགོས་ཏེ། ཕས་རྒོལ་ལྷ་མིན་འཇོམས་པའི་
ལུང་རིགས་རྡོ་རྗེའི་མཚོན་ཆ་འབུམ་དུ་བསྟར་བར་བྱའོ། །གཉིས་པ་ལ། སྤྱི་བརྟོལ་ཆེ་བའི་ཉེས་
པ་དང་། བརྟག་ཟིན་བླང་བའི་ཉེས་པ་དགག་པའོ། །དང་པོ་ལ། ཡན་ལག་སོགས་ཀྱི་དོན་དང་
དེ་ལས་ཀྱང་བཟློག་ཅེས་པའི་དོན་ལ་ལོག་རྟོག་བསལ་བའོ། དང་པོ་ལ། འདོད་པ་བརྗོད་པ་དང་།
དེ་དགག་པའོ། །དང་པོ་ནི། འདིར་སྦྱིན་སོགས་ལས་དེ་ཉིད་རྟོགས་པའི་ཤེས་རབ་སྐྱེ་བ་ལ་སྦྱར་
བ་དང་། ཡན་ལག་བསམ་གཏན་ལ་བྱེད་པ་མི་རིགས་ཤིང་། སྦྱིན་སོགས་ཀྱིས་སངས་རྒྱ་བའང་
མི་འཐད་ཟེར་རོ། །གཉིས་པ་ནི། ཚུལ་དེ་ལྟར་རིགས་པ་མ་ཡིན་ཏེ། གནོད་པར་བྱེད་པ་དང་
བཅས་ཤིང་རྒྱུ་མཚན་འཁྲུལ་བས་སོ། །ཇི་ལྟར་ཞེ་ན། ཤེས་རབ་བསྐྱེད་དགོས་ཞེས་པའི་ས་བཅད་
ཁྱོད་ཀྱིས་ཀྱང་སོར་བཞག་ལ། རྩ་བར་ཡང་གསལ་བས་དེ་ལྟ་ན་གང་བསྐྱེད་པ་ཤེས་རབ་དང་། གང་
གིས་བསྐྱེད་པ་སྦྱིན་སོགས་ལ་བྱེད་པ་ཡན་ལག་ཅེས་པ་དང་འབྲེལ་བས་ཤེས་ཤིང་། ཕྱིན་དྲུག་གི་
གོ་རིམ་ལ་མི་འདྲ་བ་གསུམ་སོགས་ཡོད་ཀྱང་ཚུལ་འདི། མདོ་སྡེ་རྒྱན་ལས། སྔ་མ་ལ་བརྟེན་ཕྱི་
མ་སྐྱེ། །ཞེས་སོགས་དང་། རྩ་བར་ཡང་། གུས་པས་བསོད་ནམས་ཚོགས་བསགས་ཏེ། །ཞེས་
དང་༑ ༑དེའི་ཐད་དུ་ཁྱོད་ཀྱིས་ཀྱང་ཊིཀྐར། བསོད་ནམས་ཀྱི་ཚོགས་མཐའ་ཡས་པ་བསགས་
ཏེ༑ ༑རང་ཉིད་ཀྱིས་ཆོས་ཐམས་ཅད་ཀྱི་དེ་ཁོ་ན་ཉིད་མངོན་སུམ་དུ་བྱས་ནས་ཞེས་རང་ཚིག་ཕྱི་
མས་སྔ་མ་བསལ་མོད། ཁྱད་པར་དུ་བསླབ་བཏུས་ལས། དེ་ལྟར་སེམས་འོས་སུ་གྱུར་ནས་ཡང་
སྟོང་པ་ཉིད་ལ་འཇུག་པར་བྱ་སྟེ། ཞེས་གསུངས་ལ། རྩ་བར་གོང་དུའང་། དེ་ལྟར་བརྩོན་འགྲུས་
བསྐྱེད་ནས་ནི། །ཡིད་ནི་ཏིང་ངེ་འཛིན་ལ་བཞག །ཅེས་དང་། དེ་ལྟར་བཟོད་པས་བརྩོན་འགྲུས་
བརྩམས༑ ༑ཞེས་པས་ཀྱང་གྲུབ་ལ། ཤེར་འབྱུང་གི་འགྲེལ་པར། ཡན་ལག་ཅེས་པ་ནི་ཤེས་
རབ་ཀུན་ནས་སློང་བར་བྱེད་པ་ཉིད་ཀྱིས་དེའི་རྒྱུ་ཚོགས་སམ་གཞི་ཡིན་ནོ། །ནས། ལེགས་པར་
སྦྱངས་པའི་ཞིང་ལས་འབྲུ་སྐྱེ་བ་དང་འདྲའོ། །ཞེས་དང་། དགེ་བ་ལྷས་ཀྱང་། སྦྱིན་པ་ལ་སོགས་
རྒྱུར་བསྡོགས་པའི་ཚོགས་འདི་ཤེས་རབ་ཀྱི་ཕ་རོལ་ཏུ་ཕྱིན་པའི་དོན་དུ་འདིར་བཤད་དོ། །ཞེས་

༡༡
། བི་བྷཱུ་ཏིས་ཀྱང་།
བྱུང་བ་ཉེར་བསྡོགས་དང་སྦྱོར་བ་སྟ་གོན་རྣམས་འདྲ་བས་ཤིན་ཏུ་གསལ་ཞིང་
ཞེས་གསུངས་པ་ཐམས་ཅད་གུང་འགྲིག་པས། ༸རྗེ་ཐམས་ཅད་
ཡན་ལག་བསྐྱེད་པའི་རྒྱུའོ། ། 
དེ་ལྟར་གནས་ལུགས་རྟོགས་པའི་ཤེས་རབ་དངོས་
མཁྱེན་པ་ཡབ་སྲས་ཀྱིས་ཀྱང་དེ་ལྟར་མཛད་ལ། 
ཤེར་མདོར་རྟེན་བྱང་སེམས་ཀུན་སློང་སེམས་བསྐྱེད་མི་
གཞིར་བྱས་ཏེ་སྦྱོར་མཇུག་ཚང་བ་ནི། 
དམིགས་པར་རྟོགས་པའི་ཤེས་རབ་བླ་མེད་བྱང་ཆུབ་ཏུ་བསྔོ་བ་རྣམས་དཀྱུས་གཅིག་ཏུ་གོ་རིམ་ངེས་
ལེའུ་གོང་མ་རྣམས་སུ་བྱུང་བ་ལྟར་སྔ་ཕྱིའི་འབྲེལ་
པར་མཛད་པའི་དགོངས་པ་ཡིན་པའི་ཕྱིར། 
གྱིས་ཡན་ལག་བསམ་གཏན་ལ་སྦྱར་བ་ཡང་། ཤེར་འབྱུང་གིས། དེ་ལ་ཞི་གནས་བསྟན་ནས།
ད་ནི་རྗེས་ལ་ཐོབ་པའི་ལྷག་མཐོང་གི་མིང་ཅན། ཞེས་གསུངས་པའི་ཕྱིར། དེ་ལྟ་ན་རྗོད་བྱེད་ཚིག་
དོན་གྱི་སྒོས་བསམ་པ་སེམས་བསྐྱེད་དང་སྤྱོད་པ་
གི་ཆ་ནས་ཡན་ལག་བསམ་གཏན་ལ་ཉེ་ཞིང་། 
། དེ་ལྟར་རྒྱ་གཞུང་ལ་འདྲིས་
སྔར་བཤད་པ་རྣམས་ལ་བྱས་ན་གཞུང་སྤྱི་འགྲོས་དང་མཐུན་པའི་ཕྱིར
ཕུག་ཏུ་འཚེངས་པའི་ངན་རྟོག་ཆོ་འཕྲུལ་
སྐད་ཀྱི་རྫུན་ཕུག་ཕྱུང་ངོ་། །འདི་སྐད་ཅེས་ཀྱང་བརྗོད་དེ། 
། ད་ནི་གཉིས་མེད་དེ་བ་དཏྟ་ཡི་བསླབ་
གྱིས༑ ༑འཕགས་ཡུལ་གཞུང་ཡང་བོད་ཀྱི་ཞར་ལ་སྤངས
པའི་རྒྱུར་ཆུད་སྟོན་པ་གཉིས་པར་འཇལ། །ཞེས་སྨྲས་སོ། །ད་ནི་འདི་ལྟར། ཁྱོད་ཀྱིས་ཊིཀྐར།
ཤེས་རབ་ཀྱིས་སྤངས་རྟོགས་མཐར་ཕྱིན་པ་ལ་སྦྱིན་སོགས་དེའི་གྲོགས་སུ་བསྟན་ཟེར་བ་ལྟར་ན་དོན་
ཞེས་པའི་འབྲུ་མནན་པར་གསལ་མོད། དོན་ནི་ཤེས་རབ་ལ་བྱེད་པ་ཡིན་ཏེ། ཤེར་འབྱུང་གིས།
དོན་དུ་ཞེས་པའི་སྔར་བརྗོད་པའི་ཤེས་རབ་དེ་ཉིད་དགོས་པ་ཡིན་ཞིང་བསྒྲུབ་པར་བྱ་བ་ཉིད་ཀྱིས་གང་
གིས་ཡིན་པ་ནི་ཞི་གནས་ཀྱིས་ཡོངས་སུ་དག་པར་བྱས་པའི་སེམས་ཀྱི་རྒྱུན་ལ་ཤེས་རབ་སྐྱེ་བའི་ཕྱིར
ཁྱོད་ཀྱིས་ཀྱང་དེ་ལྟར་བྲིས་པས་འགལ་ལོ། །དེར་མ་ཟད་ཡན་ལག་ཀྱང་ལྷན་
ཞེས་གསུངས་ལ། 
ཅིག་པའི་གྲོགས་ལ་བཤད་པས་དེ་ལྟ་ན་སྦྱིན་པ་ལ་སོགས་པའི་གྲོགས་གྲོགས་སུ་གསུངས་པ་ཙམ་དུ་
ལྷན་ཅིག་པའི་ཐབས་ཤེས་ཀྱང་ཕན་ཚུན་གྲོགས་ཡིན་པས་ཤེས་རབ་བཟློག་སྟེ་དོན་དུ་ 
འགྱུར་ལ། 
ཡན་ལག་གི་དོན་ལ་འཁྲུལ་བའི་རྒྱུ་ཡང་། དཔུང་གི་ཚོགས་
གསུང་བར་ཡང་འགྱུར་བའི་ཕྱིར། 

230
ཡན་ལག་བཞི་དང་སྦྱར་བ་དང་། ཤེར་འབྱུང་གིས་། སྦྱིན་པ་ལ་སོགས་པའི་འཁོར་ནི་ཤེས་རབ་
ཀྱི་དོན་དུའོ། །ཞེས་གསུངས་པ་ལ་བསམ་པར་སྣང་ཡང་། བློ་ཆུང་གིས་མཚང་བརྡོལ་བ་སྟེ། ཤིང་
རྟ་ཆེན་པོ་ཐོགས་མེད་ཀྱིས་ ཚོགས་སྦྱོར་ལམ་བདེན་གྱི་འཁོར་དུ་གསུངས་པའི་ཕྱིར་རོ། །ཡང་
ཊིཀྐར༑ ༑འདི་འདོན་དུ་ཞེས་པ་ནི་དཔུང་གི་ཚོགས་རྒྱལ་བའི་དོན་དུ་འགྲོ་བ་བཞིན། འབྲས་ཡུམ་
རྣམ་པ་ཐམས་ཅད་མཁྱེན་པའི་ཟེར་བ་ལྟར་ན། དོན་ཞེས་པ་སྔར་དྲངས་པའི་ཚིག་གི་འབྲུ་མ་ནོན་
པར་རྒྱལ་བོའི་འདོད་དོན་ལྟ་བུ་ཞིག་ཏུ་གོ་བར་འདུག་མོད་ཞི་གནས་ཀྱིས་བསྒྲུབ་པར་བྱ་བའི་དགོས་
པའི་དོན་དུ་ཐེ་ཚོམ་མེད་དོ། །ཁྱོད་ཀྱིས་འདིར་ཤེས་རབ་གཙོ་བོར་བསྟན་པ་ཙམ་ཡིན་ཞེས་ཙམ་
སྒྲས་ཚིག་སྔ་མ་སྲོག་དང་ཕྲལ་སྣང་སྟེ། དཔལ་སྤྲུལ་སློབ་དཔོན་ཙམ་དང་། ཁྱེད་སློབ་མ་ཙམ་ནི་
ཡིན་པར་སྣང་ངོ༌། །ཤེས་རབ་གཙོ་བོར་བསྟན་ཞེས་ཡང་ཡང་བཟླས་མོད། དོན་མེད་པར་ངལ་
བ་སྟེ། སྦྱིན་སོགས་འདིའི་ཡན་ལག་དང་འདིར་གཞོལ་བར་བསྟན་ཞིང་འབྲས་བུ་སྡུག་བསྔལ་ཐམས་
ཅད་དང་བྲལ་བར་བསྟན་པས་ཤེར་ཕྱིན་ཉིད་ལམ་གྱི་གཙོ་བོར་འབད་མེད་དུ་གྲུབ་པའི་ཕྱིར་རོ། །ཁྱོད་
ཀྱིས་དོགས་པ་མཐའ་མ་ཆོད་པར་སྣང་སྟེ། གལ་ཏེ་ཡན་ལག་བསམ་གཏན་ཁོ་ན་ལ་བྱེད་དགོས་
ཏེ༑ ༑འདི་ཞེས་ཉེ་ཚིག་སྨོས་པས་སོ་ཞེ་ན། སྔར་ལྟར་བརྗོད་བྱ་རྗོད་བྱེད་ཀྱི་དབང་དུ་བྱས་པའི་
ཕྱིར་འགལ་བ་མེད་དོ། ། འོ་ན་དག་ཅེས་པ་དང་། ཐམས་ཅད་ཅེས་སྨོས་པ་ཅི་ཞེ་ན། ཕལ་ཆེ་
བའོ་སྙམ་པའི་དོགས་པ་བསལ་ཆེད་མ་ལུས་པ་དང་ཐམས་ཅད་ཅེས་པའི་ཚིག་གཉིས་སྨྱོས་གསུང་
བ་དང་མཐུན་ནོ། །ཁྱོད་ཀྱིས་རྐང་པ་དང་པོ་གཉིས་ཀྱི་སྐབས་སུ་ཤེས་རབ་ཀྱི་འབྲས་བུ་བསྐྱེད་ཚུལ་
མང་དུ་སྦྱར་བའང་མི་རིགས་ཏེ། རྒྱུ་སྦྱིན་སོགས་ཀྱིས་འབྲས་བུ་ཤེས་རབ་བསྐྱེད་པ་དེའི་དོན་དང་།
རྒྱུ་ཤེས་རབ་ཀྱིས་འབྲས་བུ་བླ་ན་མེད་པའི་བདེ་བ་བསྐྱེད་པ་རྐང་པ་ཕྱི་མ་གཉིས་ཀྱི་དོན་ཏེ། སྔ་མ་
ནི་ལམ་ཤེས་ཀྱི་ཡན་ལག་གི་རྒྱུ་རྐྱེན་ལྟར་དང་། ཕྱི་མ་ནི་ལམ་ཤེས་ཀྱིས་འབྲས་བུ་རྣམ་མཁྱེན་བསྐྱེད་
པ་ལྟར་ཏེ། སྡུག་བསྔལ་གྱི་རྒྱུ་བདག་འཛིན་དྲུངས་ནས་འབྱིན་པའི་ཕྱིར་ཞེས་པ་ནི་འདིར་ཤུགས་
ལ་འཕང་སྟེ་གོང་དང་འོག་ཏུ་བསྟན་པའི་ཕྱིར་རོ། །ཆུ་ཀླུང་ཀུན་རྒྱ་མཚོར་འདོང་བ་དང་། དེ་

231
ནས་རྒྱ་མཚོར་འགྲོ་བའི་དཔེ་གཉིས་དང་རིམ་པར་ཆོས་མཐུན་པའོ། །སྨྲས་པ། མི་རྟག་སྲིན་པོའི་
རྣམ་འགྱུར་ཆེས་རྩུབ་པས། །སྒྲུབ་པའི་ཏིང་འཛིན་མལ་དུ་ཆས་ན་འང་། །སྙིགས་མའི་ལྟ་ངན་
ཤ་འོད་བརྡོལ་ཉེས་པས། །གསུང་ངག་བདུད་རྩིའི་རྒྱལ་མཚོ་སྙིང་ལ་ཆགས། །ལོག་རྟོག་སྲིན་
བྱའི་སྐལ་བའི་མུན་སངས་ཏེ། །ཐུབ་བསྟན་ས་ཆེན་མཛེས་པ་ནམ་མཁའི་ནོར། །ཐར་འདོད་པད་
མའི་གྲོགས་སུ་རྩེན་པ་འདིར། །རྨོངས་པའི་ཀུན་རྟོག་སོ་རྩིས་ངལ་བ་སྤོངས། །ཞེས་བྱ་བ་ནི་བར་
སྐབས་ཀྱི་ཚིགས་སུ་བཅད་པའོ། ༈ གཉིས་པ་ནི། འདོད་པ་བརྗོད་པ་དང་། དེ་དགག་པའོ།
དང་པོ་ནི། ཊིཀྐར། ཇི་ལྟར་ཁྱོད་བཏགས་པའི་བདག་ལས་བློ་ལྡོག་པར་མི་ནུས་པ་དེ་བཞིན་དུ།
རང་བཞིན་གྱིས་གྲུབ་པའི་བདག་དེ་ལས་ཀྱང་ཡུལ་ཅན་གྱི་བློ་གཏན་དུ་བཟློག་པ་མེད་དེ། ཐོག་མེད་
ནས་གཤིས་ལ་ཞུགས་པའི་ཕྱིར་རོ་ཞེ་ན། ནས། དེ་ལས་ཀྱང་བཟློག་ཅེས་པ་འདིར། དེ་ལས་
ཞེས་པ་བདག་འཛིན་ཟློག་བྱེད་ཀྱི་གཉེན་པོ་དང་། བདག་འཛིན་གྱི་རྒྱུ་སོགས་སུ་རློམ་ནས་འགྲེལ་
ཚུལ་ཆེས་མང་བ་ཞིག་བྱུང་ཡང་འགྲེལ་འགྲིག་པ་དཀའ་ལ། འདིར་འཕགས་ཡུལ་གྱི་གཞུང་བཟང་
བཞིན༑ ༑ཡུལ་དེ་དག་ལས་ཀྱང་ཞེས་སྦྱར་བར་བྱས་ན་དོན་དུ་འཐད་དོ་སྙམ་པ་ནི་ཁོ་བོ་གཅིག་པུའི་
རྣམ་རྟོག་གོ་ཞེས་ཟེར། གཉིས་པ་ནི། འགལ་འཁྲུལ་གྱ་གྱུའི་རི་མོ་གཟུགས་བརྙན་གྱི་རྗེས་སུ་སོང་
བ་སྟེ། རྩ་བར། བདེན་པར་རྟོག་པ་དགག་བྱ་ཡིན། །ཞེན་དང་། འབྲས་བུའི་རྨོངས་པ་བཟློག་མི་
བྱ༑ ༑ཞེས་པ་ལྟར། འབྲེལ་བ་རྣམས་སུའང་དེ་ཁོ་ན་ལྟར་ལ། ཁྱོད་ཀྱིས་ཀྱང་གོང་དུ་ཡུལ་མ་
སྦྱར་བར་རྨོངས་པ་ནི་བཟློག་མི་བཟློག་ཅེས་ཡང་ཡང་བཟླས་ནས། དེ་མ་ཐག་དེ་སྒྲ་ཡུལ་ཙམ་ལ་
བསྙེགས་པའི་རི་དྭགས་ཀྱི་རྒྱལ་པོ་དབྱིག་གི་ཁྱད་འདོན་ངན་སྐད་རེ་མི་འཐད་པར་ཐལ། ཤེར་འབྱུང་
གིས༑ ༑དེ་ལས་ཀྱང་བཟློག་མེད་ཅེ་ན་ཞེས་པ་ནི། དེ་ལས་ཀྱང་ཞེས་བྱ་བ་ནི་བདག་མཐོང་བ་ལས་
ཀྱང་ངོ༌། །ཞེས་བདག་དེ་ལས་མ་གསུང་བར་བདག་མཐོང་བ་ཞེས་ཡུལ་ཅན་བདག་འཛིན་གསལ་
བའི་ཕྱིར། དགེ་བ་ལྷས་ཀྱང་། སེམས་ཙམ་དུ་སྒྲོ་འདོགས་པའི་ཁྱེད་ཀྱི་རྨོངས་པ་དེས་ཀྱང་ང་
རྒྱལ་བཟློག་པར་མི་འགྱུར་ཏེ། ཞེས་པ་ནས། ཡང་ན་སྡུག་བསྔལ་གྱི་རྒྱུའི་ང་རྒྱལ་སྔ་མའི་ཚུལ་

132
དེ་ལས་ཀྱང་བཟློག་པར་མི་འགྱུར་ཞེས་ཁྱོད་སྨྲ་ན་ཞེས་བཤད་ཚུལ་གཉིས་བྱས་ཀྱང་བདག་ཏུ་འཛིན་
པའི་ཡུལ་དེ་ལས་ཞེས་མ་སྦྱར་བས་རང་གིས་ཉེས་བཤད་ཀྱི་དྲི་མ་འཕགས་ཡུལ་པཎ་ཆེན་གྱི་གཞུང་
ལ་འགེལ་བའི་བསྙོན་གདེང་བ་ནི་ཐུག་ཐུབ་ཆེ་བའི་རྟགས་ཡང་དག་ཡིན་པའི་ཕྱིར། འོ་ན་འགྲེལ་
པ་ཕྱི་མས་བཤད་ཚུལ་གཉིས་ཇི་ལྟར་ཡིན་ཞེ་ན། སྔ་མ་ནི་སེམས་ཙམ་དུ་སྟེ་སེམས་ལྡན་དུ་ཞེན་
པའི་འབྲས་བུའི་རྨོངས་པ་དེས་ཀྱང་ཞེས་བྱེད་ཚིག་སྦྱར་ཏེ། ང་རྒྱལ་བཟློག་པར་མི་འགྱུར་ཏེ། བྱ་
བའི་རྨོངས་པ་ཡང་རྨོངས་པ་ཉིད་ཡིན་པའི་ཕྱིར་སྡུག་བསྔལ་གྱི་རྒྱུ་བཟློག་པར་མི་ནུས་ལ། ཞེས་
་གསུངས་ཏེ། སྡུག་བསྔལ་གྱི་རྒྱུ་ངར་འཛིན་དེའི་རྒྱུ་རྟག་པ་དང་བདག་ཏུ་ཞེན་པའི་རྨོངས་པ་ཞེས་
འབྲེལ་ཞིང་། དེས་ན་ང་རྒྱལ་ནི་བཟློག་གོ་ཅེས་རང་གིས་ཁས་བླངས་པ་ལ། གཞན་གྱིས་སྐྱོན་
བརྗོད་པའི་དོན་ཏེ། འགྲེལ་པར། རྟག་པ་དང་བདག་ལ་སོགས་པ་རྨོངས་པ་ལས་ང་རྒྱལ་འབྱུང་
ལ༑ ༑དེ་ནི་སྡུག་བསྔལ་འཕེལ་བའི་རྒྱུ་ཡིན་པས་དེ་ཉིད་ནི་བཟློག་པར་བྱ་དགོས་སོ། །དེ་སྐད་དུ་
སྨྲས་པ་དང་། གཞན་དག་ན་རེ། ཞེས་སོགས་གསུངས་པས་དེ་སྒྲ་འདས་མ་ཐག་པར་བསྙེགས་
ན་བདག་འཛིན་བཟློག་པ་དེ་ལས་ཞེས་འབྲེལ་བས་ན། ཁྱོད་ཀྱིས་བདག་འཛིན་བཟློག་པ་ལ་སྦྱར་
བ་མི་རིགས་ཟེར་བ་ནི་ལོང་གཏམ་རྩ་བ་མེད་པར་གསལ་ལོ། །ལུང་ཕྱི་མའི་དོན་ནི། སྡུག་བསྔལ་
གྱི་རྒྱུའི་བདག་འཛིན་སྔ་ཕྱི་གཉིས་ལས་སྔ་མ་དེ་ལས་ཀྱང་བཟློག་པར་མི་འགྱུར་ཟེར་ན། ཞེས་པ་
ནི་བདེན་འཛིན་བཟློག་པར་སྦྱར་བའི་དགོངས་པ་སྟེ། ཁྱོད་ཀྱིས་འཕགས་ཡུལ་གྱི་གཞུང་བཟང་བཞིན་
དུ་ཞེས་ཀྱང་སྨྲས་ཡོད་ཚུལ་འདིས་པཎ་ཆེན་དེ་དག་བོད་ཡུལ་དུ་མི་འོང་བ་ལ་ཐེ་ཚོམ་མེད་དོ། །འོན་
ཀྱང་འདི་སྐད་ཅེས་ཀྱང་བྱ་སྟེ། འཇིག་རྟེན་མི་མེད་དབེན་པའི་ནགས་ཁྲོད་དུ། །བག་ཕེབས་རི་
དྭགས་ཚོགས་ལ་ཅི་ཡང་རུང་། །མཁས་པའི་ཁྱུ་འཁྲིགས་ཆོས་ཀྱི་ཚོང་བརྡལ་དུ། །གཞུང་བཟང་
འཕྲིན་ཡིག་ཀློག་པའི་ཕོ་ཉ་བདོག །ཅེས་ཀྱང་སྨྲས་སོ། །ཤེར་འབྱུང་གི་འགྲེལ་པར་ཡང་། ཇི་
ལྟར་འབྲས་བུ་རྨོངས་པ་སྡུག་བསྔལ་ཞི་བའི་རྒྱུ་དེ་བཞིན་དུ་གཉིས་པ་བདག་ཏུ་འཛིན་པ་ནི་མ་ཡིན་ནོ།
དེ་ཡོད་པས་ན་ངར་འཛིན་པར་འགྱུར་བའི་ཕྱིར་རོ། །འདིར་མི་འགྱུར་ཞེས་དགག་སྒྲ་བྱུང་མོད་

དེ་ཡོད་པས་ན། ཞེས་དང་། ཕྱིར་རོ། །སླར་ཡང་བདག་ཏུ་རྨོངས་པར་འགྱུར་ཏེ། ཞེས་པས་
མེད་པར་གསལ་ལོ། །སླར་ཡང་དེ་ཉིད་དུ། དེ་ལ་ན་བདག་ཏུ་རྨོངས་པ་རབ་ཏུ་འཇུག་པར་སྡུག་
བསྔལ་གྱི་རྒྱུ་ངར་འཛིན་པར་འགྱུར་རོ། །ཞེས་པ་དག་གུང་འགྲིག་གོ །ཡང་ཊིཀྐར། དེ་གཉིས་
མི་མཚུངས་ཏེ། བརྟག་པ་ཙམ་བརྟེན་ནས་འབྱུང་བའི་དབང་གིས་སྣང་བ་ལ་སོ་སྐྱེའི་ངོར་མི་སྣང་
བར་སྒྲུབ་བྱེད་ཀྱི་རིགས་པ་མེད་ལ། ཞེས་པའི་ལ་སྒྲ་དང་། ར་སྒྲ་རྣམ་དབྱེ་གཉིས་པ་ཡིན་དགོས་
.པས་ལས་ཀྱི་སྒྲ་ལྷག་པའི་ཕྱིར་དང་། དེ་ལྟར་སྦྱར་ན་རང་བཞིན་གྱིས་གྲུབ་པའང་སོ་སྐྱེའི་ངོར་མི་
སྣང་བར་སྒྲུབ་བྱེད་ཀྱི་རིགས་པ་མེད་སྤྱིར་ལྡོག་མི་ལྡོག་མི་འདྲ་བར་སྦྱར་ནའང་སྔ་ཕྱི་འགལ་ཏེ། སངས་
རྒྱས་ཚེ་སེམས་དང་བློ་ཟད་པས་དེས་བཞག་པའི་ཀུན་རྫོབ་ཀྱི་སྣང་བ་ནུབ་པར་མང་དུ་བཤད་ལ། མཐར་
ཐུག་གི་མཁྱེན་གཉིས་ཞེས་ཀྱང་བྲིས་པ། ཀུན་མཁྱེན་ངག་གི་དབང་པོས། །ལྗོངས་འདིར་འགལ་
འདུ་མང་བྲིས་ཁུར་ཆེ་ཡང་། ལེགས་བཤད་སྐད་དུ་བྲག་ཆ་ལྟར་སྒྲོག་བྱེད། །ཅེས་པ་ཁོ་ནའོ། །བདག་
མེད་བསྒོམས་ནས་སྤོང་ཟེར་བའང་འགལ་ཏེ། མ་ཡིན་པར་བཀག་ཀྱང་དངོས་མཐའ་དང་། དངོས་
མེད་དུ་བཟུང་ནའང་མཐར་ལྷུང་བའི་ཕྱིར། རྟགས་ཁས་བླངས་ཏེ། དགག་སྒྲུབ་ཀྱི་འཛིན་སྟངས་
ཞིག་པ་ཞིག་དགོས་ཞེས་བྲིས་པས། ལྟ་མགུར་དུ། རིག་འཛིན་ཞིག་པོ་རྣམས་བཟང་ཞེ་ན་མི་དགོས།
ཞེས་པའི་རང་མདོག་བསྟན་པའི་ཕྱིར་རོ། །འོན་ཀྱང་ལུགས་མེད་ཕུག་རྡུགས་ཀྱི་གྲུབ་མཐའ་འཆའ་
བར་ཟད་དོ། །ཡང་ཊིཀྐར། བདག་ཏུ་འཛིན་པའམ་ངའོ་སྙམ་པའི་ང་རྒྱལ་ནི་བདག་ཡོད་དུ་བཟུང་
བའི་རྨོངས་པས་འཕེལ་བར་བྱེད་དེ། ཞེས་དང་། རྨོངས་པ་དེ་མེད་ནི་བདག་ཏུ་མི་འཛིན་ལ། བདག་
འཛིན་དེ་མེད་ན་འཁོར་བར་མི་སྐྱེ་ཟེར་བའང་བརྟག་པར་བྱ་སྟེ། སྔ་མ་མེད་ན་ཕྱི་མ་མེད་པའི་འབྲེལ་
པ་འདི་བདག་གཅིག་འབྲེལ་ལམ། དེ་བྱུང་འབྲེལ་ཡིན། དང་པོ་ལྟར་ན། བདག་འཛིན་དེ་མེད་
ན༑ ༑བདག་ཡོད་དུ་བཟུང་བའི་རྨོངས་པ་དེ་ཡང་མེད་ཅེས་མཚུངས་ཤིང་། གང་འཕེལ་བ་དང་།
གང་གིས་འཕེལ་བའི་ཁྱད་པར་ཡང་ཆུ་ཤིང་གི་སྙིང་པོར་སོན་ནོ། །རྨོངས་པ་དེའམ་བདག་འཛིན་
དེ་མེད་ན་ཞེས་པའི་ཚིག་གིས་ཟློས་པའི་ཁུར་མ་ཐེག་པའི་སྨྲེ་སྔགས་སོ། །ཆེས་བརླིང་བའི་གཞུང་ .

， 234
གི་ཞུགས་བཙན་ཞིང་ཡིད་སྨྲ་བས་འབྲེལ་འགྲིག་དཀའ་ཞེས་འཚེར་བ་བདེན་ནོ། །འདི་སྐད་དུ། ཀྱེ་
མ་ཀྱེ་ཧུད་རྒྱལ་ཁྲིམས་དེ་ཀོ་ཅི། །མཉམ་རྗེས་སྤེལ་བའི་ཐུན་གསེང་དོན་ལྡན་ན། །མཉམ་བཞག་
བོགས་འདོན་མན་ངག་རིགས་རྣམས་བཞེད། །བྱ་བཏང་བྱ་བ་ངན་པས་མནར་བཟོད་དམ། །ཞེས་
ཀྱང་སྨྲས་སོ། །གཉིས་པ་ལྟར་ན། བདག་ཡོད་དུ་བཟུང་བའི་རྨོངས་པ་དེ་བདག་འཛིན་ཡིན་ནམ་
མ་ཡིན་པ་དང་། བདག་གཉིས་ཀྱི་ཁྱད་པར་དཔྱད་དེ་ཕྱི་མ་སྔ་མའི་རྒྱུར་ཡང་ཟློག་གོ །བྱམས་
མགོན་གྱིས། འཇིག་རྟེན་རྨོངས་པའི་རྣམ་པ་ཚབས་ཆེན་འདི་ཀོ་ཇི་ལྟ་བུ། །ཞེས་གསུངས་པ་མད་
དོ༑ ༑འོ་ན་ཁྱོད་ཀྱིས་ཇི་ལྟར་འགྲེལ་པའི་ཚུལ་སྨྲོས་ཤིག་ཅེ་ན། རྣམ་དཔྱོད་པདྨ་དཀར་པོའི་འཁྲི་
ཤིང་བྱིན་རླབས་འོད་སྣང་འབར་བའི་རྩེ་དགའ་རྒོད་པའི་ངང་ཚུལ་ཅུང་ཟད་སྤྲོས་ན། འཕགས་
མཆོག་ཀླུའི་ཞབས་ཀྱིས། ཇི་སྲིད་ཕུང་པོ་འཛིན་ཡོད་པ། །དེ་སྲིད་དེ་ལ་ངར་འཛིན་ཡོད། །ཅེས་
པའི་དགོངས་པ་སྟེ། སྡུག་བསྔལ་གྱི་རྒྱུའི་ངར་འཛིན་གང་ཟག་གི་བདག་ཏུ་འཛིན་པ་དེ་བཟློག་དགོས་
སོ༑ ༑ཅིའི་ཕྱིར་ཞེ་ན། ཇི་སྲིད་ཅེས་པའི་དོན་ལྟར་ཆོས་ཀྱི་བདག་ཏུ་འཛིན་པའི་རྩ་བ་བརྟན་པས་
ནི༑ ༑འབྲས་བུ་སྡུག་བསྔལ་ཕྱི་ཕྱིར་འཕེལ་བར་བྱེད་པའི་ཕྱིར་ཞེས་པ་ལ། ཁོ་ན་རེ། གང་ཟག་
གི་བདག་འཛིན་བཟློག་པ་དེ་ལས། ཡང་ཆོས་ཀྱི་བདག་ཏུ་འཛིན་པ་བཟློག་པ་མེད་དོ་ཞེ་ན། ཆོས་
ཀྱི་བདག་མེད་པ་རྟོགས་པའི་ཤེར་ཕྱིན་བསྒོམ་པ་མཆོག་ཡིན་པའི་ཕྱིར་ཞེས་པ་སྟེ། ཡིད་ཆེས་པའི་
ལུང་དང་སྦྱར་ན། བསླབ་བཏུས་ལས། གནས་མེད་པ་ཀུན་རྫོབ་ཏུ་ཇི་ལྟར་རུང་ཞེ་ན། ཇི་ལྟར་
མི་རུང་སྟེ། ཇི་ལྟར་སྡོང་བོ་མེད་ན་སྐྱེས་བུར་འཁྲུལ་བ་བཞིན་ནོ། །གང་ལ་བརྟེན་ནས་སྐྱེས་བུར་
འཁྲུལ་པར་འགྱུར་བ་སྟོང་པ་ཉིད་དུ་སྨྲ་བ་ལ་སྡོང་པོ་དེ་དོན་དམ་པར་ཇི་ལྟར་གྲུབ། ཆོས་ཐམས་
ཅད་ནི་རྩ་བ་མེད་པ་སྟེ། ཡང་དག་པ་ན་རྩ་བ་མི་འཐད་པའི་ཕྱིར་རོ། ། ཞེས་སྐྱེས་བུར་འཁྲུལ་པའི་
ཕྱིན་ཅི་ལོག་གི་རྩ་བ་གནས་མེད་པར་བསྟན་ནས། ཤེས་བྱེད་དུ་མདོ་དྲངས་པར། དྲི་མ་མེད་པར་
གྲགས་པ་ལ། འཇམ་དཔལ་གྱིས་ཡང་དག་པ་མ་ཡིན་པའི་ཀུན་ཏུ་རྟོག་པའི་རྩ་བ་གང་ཡིན་དྲིས་པ་
ལ༑ ༑ཕྱིན་ཅི་ལོག་གི་འདུ་ཤེས་སོ། །དེའི་རྩ་བ་གང་ཡིན་དྲིས་པས་རྟེན་མེད་པའོ། །རྟེན་མེད་པ་

༡35
དེའི་རྩ་བ་དྲིས་པས་གང་རྟེན་མེད་པ་དེའི་རྩ་བར་འགྱུར་བ་ཅི་ཞིག་ཡོད། ཅེས་སོགས་དང་། འདི་
ནི་སེམས་སྦྱོང་བར་འདོད་པའི་ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་པར་བྱ་བ་མདོར་བསྡུས་པ་སྟེ
ཞེས་གསུངས་པ་རྣམས་དགོངས་པ་མཐུན་ཞིང་། ཕྱོགས་སྔ་ཡང་རང་གཞན་གྱི་སྡེ་པ་ཅི་རིགས་
པ་སྣང་ཡང་། གང་ཟག་གི་བདག་འཛིན་བཟློག་པར་གྲགས་ཤིང་། ཆོས་ཀྱི་བདག་འཛིན་བཟློག་
པར་མ་གྲགས་པ་དག་གི་དོགས་པ་བསུ་བར་གསལ་ཏེ། གཞན་དུ་ན། བདག་འཛིན་བཟློག་པ་དེ་
ལས་ཀྱང་བདག་འཛིན་བཟློག་པ་མེད་པའམ། བདེན་འཛིན་བཟློག་པ་དེ་ལས་ཀྱང་བདེན་འཛིན་
བཟློག་པ་མེད་ཅེས་པ་དང་། བདེན་འཛིན་བཟློག་པ་དེ་ལས་ཀྱང་བདག་འཛིན་བཟློག་པ་མེད་ཅེས་
པ་རྣམས་ལ་ནུས་པ་ཅི་ཡང་མེད་པའི་ཕྱིར། ཆོས་ཀྱི་བདག་འཛིན་གྱིས་གང་ཟག་གི་བདག་འཛིན་
གྱི་ཞི་བྱེད་པ་ནི། སྔར་དྲངས་པའི་ལུང་རྣམས་དང་། ཕུང་པོ་མ་གཏོགས་དེ་འཛིན་མ་གྲུབ་ཕྱིར།
ཞེས་སོགས་དུ་མས་འགྲུབ་ལ། སྔར་དྲངས་པའི་འགྲེལ་པ་གཉིས་དང་། རྗེ་ཡབ་སྲས་ནས་ཀྱང་
འདིར་བདག་འཛིན་གཉིས་གསུངས་ལ། ཁྱད་པར་དུ་ཤེར་འབྱུང་གིས། དེ་ཇི་ལྟར་བདག་དགག་
པར་འབད་པའི་སྒོ་ནས་བྱེད། དེ་ཡོད་ན་ཡང་བསྒོམ་པས་ངར་འཛིན་པ་ཟད་པའི་ཕྱིར་འཁོར་བ་
བཟློག་པར་འགྱུར་ལ། དེ་ལྟར་བས་ན་བདག་མེད་པ་བསྒོམ་པས་ཅི་ཞིག་བྱ་ཞེ་ན། ཞེས་གསུངས་
ཏེ༑ ༑བདེན་པར་རྟོག་པ་ཡོད་ཀྱང་ངར་འཛིན་བཟློག་ནུས་པས་བདེན་མེད་བསྒོམ་མི་དགོས་ཟེར་
བ་འགོག་པའི་ཕྱིར། ཡང་ཊིཀྐར། མི་གནས་པའི་མྱང་འདས་ལ་ཀུན་རྫོབ་ཙམ་དུ་ཐོབ་བྱར་ལྟ་
བའི་རྨོངས་པ་ཞེས་ཟེར་ཞིང་། དེ་ཤེས་སྒྲིབ་ཕྲ་མོར་བཤད་ཅིང་ཆོས་ཉིད་མངོན་དུ་གྱུར་པའི་སངས་
རྒྱས་ཀྱི་བར་དུ་མི་ལྡོག །སངས་རྒྱས་ཚེ་འབྲས་བུའི་རེ་འདོད་ཟད་ཅེས་བཤད་པ་རྣམས་ཤིན་ཏུ་
འགལ་ཏེ། མྱང་འདས་ཀུན་རྫོབ་ཏུ་ཐོབ་བྱར་ལྟ་བའི་ཚད་མ་མེད་པར་ཐལ། དེར་ལྟ་བའི་ལོག་
ཤེས་ཡོད་པའི་ཕྱིར། དེར་ཐལ། དེ་ལྟར་ལྟ་བའི་མ་རིག་པ་ཡོད་པའི་ཕྱིར། རྟགས་ཁས། གོང་
དུ་འདོད་ན། རང་གིས་ཁས་བླང་དང་འགལ་ཏེ། ཊིཀྐཱར་ལས། ཕུང་སོགས་ལ་བདག་ཏུ་བརྟག་
ཅིང་ཞེན་པའི་བློ་ངོར་བདེ་སྡུག་བསྙོན་མེད་དུ་འཇོག་པ་དང་། རྨོངས་པའི་དབང་གིས་གཟུང་འཛིན་

236
གྱི་སྤྲོས་པས་བཟུང་བ་ལ་འཁོར་བ་སྣང་ངོར་མི་བསླུ་བ་ཡོད་ལ། དེའི་དབང་གིས་འཁོར་བ་ལོག་
པའི་མྱང་འདས་ཀྱང་ཡོད་དེ། ཞེས་བཤད་པ་ཚིག་སྐྱོན་ཡང་ཆེ་ཡོད། མ་རིག་པའི་ངོ་ཙམ་ལས་ ་
ཀུན་རྫོབ་ཏུ་ཡོད་པར་འཇོག་ན་བདེན་གྲུབ་དང་རི་བོང་རྭ་ཡང་ཀུན་རྫོབ་ཏུ་ཡོད་པར་འགྱུར་ལ། རྩ་
བར༑ དེ་ནི་རང་གི་ཀུན་རྫོབ་མིན། ཞེས་པ་དང་འགལ་ཞིང་། ཀུན་རྫོབ་ཏུ་ཡོད་པ་ལ་ཐ་སྙད་
པའི་ཚད་མས་མི་གནོད་པ་དགོས་པ་དེའི་འོག་ཏུ་བཤད་པའི་ཕྱིར་རོ། །སངས་རྒྱས་ཐོབ་བྱར་ལྟ་
བ་དང་། འཐོབ་པར་རེ་བ་ཀུན་སྤང་བྱ་ཤེས་སྒྲིབ་ཡིན་ན། བྱང་སེམས་ཀྱི་སེམས་བསྐྱེད་དང་།
སྙིང་རྗེ་ཆེན་པོ་སོགས་སངས་རྒྱ་བའི་གེགས་ཀྱི་གཙོ་བོར་ཁས་བླངས་པས་ཁྱོད་ནི། མགོན་པོ་ཞི་
བ་ལྷས། བསྐལ་བ་དུ་མར་རབ་དགོངས་མཛད་པ་ཡི། །ཐུབ་དབང་རྣམས་ཀྱིས་འདི་ཉིད་ཕན་
པར་གཟིགས། །ཞེས་བསྔགས་པ་དུས་གསུམ་རྒྱལ་བ་སྲས་དང་བཅས་པའི་བགྲོད་པ་གཅིག་པུའི་
ལམ་རྨང་ནས་གཞིག་པ་ཡིད་སྲུབས་བདག་པོའི་ཕོ་རྩྭ་དགེ་སྦྱོང་གཟུགས་ཀྱིས་བརྫུ་བ་སྟེ། དེང་འདིར་
ལུང་རིགས་དྲི་མ་མེད་པའི་མཆོད་སྦྱིན་གྱི་གཏོར་མ་འདིས་འགྲང་བར་གྱིས་ལ། འགལ་འཁྲུལ་
གྱི་རྙེད་པ་མི་བཟད་པའི་ཕུང་པོ་ཐོགས་ཤིང་འདུད་པས་ན་རོག་ཁམས་ཀྱི་སྒོ་ཁང་ནས་བདེ་བར་བཞུད་
ཅིག ༑ སྐབས་འདིར་བོར་ཐོབ་ཡོད་པར་བཤད་ནས། ཡང་ཊིཀྐར། ཐོབ་པ་མེད་པ་ལ་འཐོབ་
པར་རེ་ནས་ལམ་སོགས་ལ་ཁྱོད་སློབ་པས་ཅི་བྱ་སྟེ། རྨོངས་པ་ནི་རྣམ་པ་ཀུན་ཏུ་ཟློག་བྱ་མ་ཡིན་
ནམ༑ ༑ཞེས་འབྲེལ་བཀོད་པའང་ལོག་པར་རྟོག་པའི་རང་བཞིན་བྲག་ཆའི་རྗེས་སུ་འགྲོ་བ་སྟེ། ཐོབ་
པ་དོན་དམ་དུ་མེད་ཅིང་ཀུན་རྫོབ་ཏུ་ཡོད་པར་གྲུབ་ཞིན་པའི་སྟེང་དུ། ཐོབ་པ་མེད་པ་ལ་ཞེས་པའི་
ལས་ཀྱི་སྒྲ་མ་འབྲེལ་བའི་ཕྱིར་དང་། དེ་བཞིན་དུ་ཚིག་ཕྱི་མར་ཡང་མ་ཡིན་ནམ་ཏེ་ཡིན་པའི་ཕྱིར་
ཟེར་དགོས་པས་རྨོངས་པ་བཟློག་བྱ་ཡིན་ན། དེ་བཟློག་པའི་དོན་དུ་འབད་པ་དོན་ཡོད་པའི་ཕྱིར་ན།
ཅི་བྱ་ཞེས་པའི་དམ་བཅའ་རང་ཉིད་ཀྱིས་སུན་ཕྱུང་བ་ནི། ཁོ་བོ་ཅག་ལས་ལ་བཤོལ་བའི་རྒྱུར་འབད་
པ་གདོན་མི་ཟའོ། །གལ་ཏེ་འདི་ལྟར་གཞུང་སྤྱི་འགྲོའི་ཚུལ་ལ་རྒྱུས་མེད་པས་འདིར་མ་ཡིན་ནམ་
ཞེས་པ་མ་ཡིན་པའི་ཕྱིར་ཞེས་པའི་དོན་དུ་བསམ་སྟེ་ནོངས་པ་བཟོད་པར་འཚལ་ལོ་ཟེར་ན། བཟོད་

237
པ་སློང་བར་རིགས་མོད། དེ་ལྟ་ནའང་ཚིག་འོག་མ་དང་འབྲེལ་བའི་ཚུལ་ཉམས་ཏེ་རྨོངས་པ་རྣམ་
པ་ཀུན་ཏུ་བཟློག་བྱ་མ་ཡིན་པར་འདོད་པ་ལ། སླར་ཡང་འབྲས་བུའི་རྨོངས་པ་བཟློག་པར་མི་བྱ་
ཞེས་ནན་ཏན་དུ་བསྒྲུབ་པ་པོ་ཁྱོད་ནི། ཕྱི་རྒོལ་ཚར་གཅོད་པའི་གནས་སུ་བདེ་བར་གཟིམ་དུ་གསོལ་
ལོ༑ ༑གཞན་ཡང་ནང་འགལ་བ་འདི་ལྟར། བདག་ཏུ་ལྟ་བ་ལྷན་སྐྱེས་ཐོག་མེད་ནས་གནས་ལུགས་
ལས་གོལ་བ་མ་ཡིན་ནམ། རེ་ཞིག་སྨོས་དོན་མེད་པ་སྟེ། ཀུན་བཏགས་དང་ལྷན་སྐྱེས་ཀྱི་གོ་དོན་
ཞིག་མྱོང་རེ་ཡང་མེད་དོ། །འདི་ལྟར། བསྐལ་ངན་དུས་ཀྱི་མུན་ནག་རུབ་པའི་ནང་། །ཡིད་ཆེས་
བསལ་བ་ཟོབ་ཀྱིས་འཇིགས་དམ་པ། །ལུང་རིགས་ཉི་མ་འབུམ་ཕྲག་འོད་ཟེར་གྱིས། །ངག་ཚིག་
འཆལ་བ་ཐལ་བའི་ཕུང་པོར་མཚོན། །དེ་སླད་འཇིགས་བཅས་ཡིད་གཉིས་དྲ་བ་རུ། །ཀུན་རྟོག་
པིར་གྱིས་སྣ་ཚོགས་རི་མོའི་ལས། །ངལ་དུབ་མཐའ་ལ་རེག་པའི་འཆིང་ཐག་ཡང་། །ལེགས་
པར་དགྲོལ་མོད་བྱུང་བའི་མཐའ་ལ་རྟོག །ཅེས་ཀྱང་སྨྲས་སོ། །ཡང་ཊིཀྐར། དངོས་པོའི་གནས་
ཚུལ་སེམས་ཀྱི་གཤིས་ཡིན་པས་དེ་དང་སེམས་འབྲལ་དུ་མི་རུང་ཟེར། འོ་ན་ཕྱིའི་དངོས་པོ་རྣམས་
ཀྱི་གནས་ཚུལ་ཆོས་ཅན། སེམས་ཀྱི་གཤིས་ལུགས་ཡིན་པར་ཐལ། དམ་བཅའ་དེའི་ཕྱིར། འཁོར་
གསུམ༑ ༑འདོད་ན། སྟོང་ཉིད་ཉི་ཤུའི་དབྱེ་བ་མདོ་དང་བསྟན་བཅོས་སུ་བཤད་པ་དང་། ཁྱོད་
རང་གིས་ཀྱང་བྲིས་པ་རྣམས་མེའི་ལས་སུ་སྦྱོར་ལ་ཞལ་དུ་ཐོབ་ཅིག །ཡང་གནས་གྱུར་མཐར་ཐུག་
པ་སངས་རྒྱས་ཚེ་སེམས་མི་ལྡོག་པར་ཐལ། གནས་ལུགས་མཐར་ཐུག་དོན་དམ་པའི་བདེན་པ་མི་
་ གནས་པའི་མྱང་འདས་ཡོད་པའི་ཕྱིར། འདོད་ན། ཁྱེད་ཅག་གིས། འཇུག་པར། སེམས་འགག་
པས་དེ་སྐུ་ཡིས་མངོན་སུམ་མཛད། །ཅེས་གསུངས་པ་སེམས་འགག་པའི་ཤེས་བྱེད་དུ་དྲངས་པ་
འགལ་ལོ། ། ཁོ་བོ་གཅིག་པུའི་རྣམ་རྟོག་གོ་ཞེས་པ་ཡང་བརྟག་པར་བྱ་སྟེ། འཐད་སྙམ་པ་ཞེས་
ནེམ་ནུར་ཡང་བྱུང་མོད། འཐད་འཛིན་གྱི་བློ་དེ་ཁྱེད་གཅིག་པུའི་ཡིན་ན། འཕགས་ཡུལ་གྱི་འགྲེལ་
བྱེད་དག་གི་ཐུགས་ལ་མེད་པར་འགྱུར་ལ༔ དེ་ལྟ་ན་གཞུང་བཟང་བཞིན་དུ་ཞེས་མཚུངས་པ་གསལ་
བྱེད་ཀྱི་སྒྲ་འགལ་བའི་ཕྱིར། འདོད་ན། འགྲེལ་བྱེད་དེ་དག་དང་། ཁྱོད་ཀྱི་སློབ་དཔོན་རྣམས་

༡3
ཀྱང་རྨོངས་པར་ཐལ་བ་དང་། ཁྱོད་ཀྱི་རྩོམ་པའང་དམ་པའི་མན་ངག་གི་རྒྱུ་དང་བྲལ་བས་འབྲས་
བུ་ཁ་ཡར་བའི་འབད་པ་དོན་མེད་པའི་ཚ་རེག་གདུངས་པ་བསིལ་བའི་བསླབ་ཚིག་གི་བདུད་རྩིའི་བསང་
གཏོར་ཀྱང་བྱ་སྟེ། རྒྱལ་སྲས་སྤྱོད་པ་གཏིང་ཟབ་ཡངས་པའི་མཚོར། །ཉམ་ཆུང་བློ་གྲོས་རྐྱལ་
གྱིས་གཞལ་བ་ལས། །ཟབ་དོན་རིན་ཆེན་གླིང་དུ་མ་ཕྱིན་ཀྱང་། །ཚིག་དོན་འཁྲི་ཤིང་གར་གྱིས་
འཁྱུགས་པ་མཐོང་། །འཇམ་དཔལ་ཐུགས་ཀྱི་སྲས་མཆོག་ཞི་བའི་ལྷ། །འཇམ་དབྱངས་ངུར་
སྨྲིག་ཟློས་གར་སུ་དྷིའི་ཞབས༑ །བློ་གྲོས་ལང་ཚོ་ཕྲ་བའི་གཞོན་ནུ་འདིར། ། བློ་རིག་དྲན་པའི་ཤིས་
ཀྱང་སྩོལ་ཅིག་གུ །ཞེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།། ༈ གཉིས་པ་ལ། རིང་
སོང་གི་སྐབས་དང་། བདེན་གཉིས་ཀྱི་ཚུལ་དུ་འབྲེལ་བའོ། །དང་པོ་ལ། ཕྱོགས་ལྔ་བཀོད་པ་
དང་༑ ༑དགག་པ་དངོས་སོ། །དང་པོ་ནི། ཊིཀྐར། འདི་ལ་ཉོན་མོངས་མངོན་གྱུར་ཙམ་སྤངས་
པས་གྲོལ་ན་ཞེས་སྦྱར་དགོས་ཀྱི༔ དགྲུ་བཅོམ་ལ་སྦྱར་བ་མི་འཐད་ཅེས་དཔེ་ལ་ལར་བཤད་ཀྱང་
རང་གི་ཞེ་འདོད་དང་མཐུན་པར་ཁྲིད་པ་ཙམ་སྟེ། ཕ་རོལ་པོས་ཀྱང་མངོན་གྱུར་ཙམ་སྤངས་པས་
གྲོལ་བར་མི་འདོད་བཞིན་དུ་ཐལ་བ་དེ་འདྲ་འབྲེལ་མེད་དུ་འགྱུར་ཞིང་། དགྲ་བཅོམ་པ་ལ་སྦྱར་པ་
རྒྱ་གཞུང་ཐམས་ཅད་ཞལ་འཆམས། ཞེས་བྱུང་ངོ་། །གཉིས་པ་ནི། འདི་ཁས་བླངས་སྔ་ཕྱི་འགལ་
བའི་བསྡུས་འཇོམས་དམྱལ་བའི་གྲོང་དུ་རྣམ་རྟོག་ལས་ངན་རླུང་གིས་བདས་པའི་བསྡུས་ཚིག་ཤོར་
བ་སྟེ། རྩ་བར། སེམས་ནི་དམིགས་དང་བཅས་རྣམས་ཀྱིས། །ནས། འདུ་ཤེས་མེད་པའི་སྙོམས་
འཇུག་བཞིན། །ཞེས་པའི་བར་ལུགས་འདིར་མངོན་པ་ནས་བཤད་པ་ལྟར་གྱི་དགྲ་བཅོམ་དེ་ལ་བྱེད་
དགོས་པའི་ཕྱིར། འགྲེལ་ཆེན་དུ། གང་སེམས་ནི་དམིགས་པར་བཅས་རྣམས་ཀྱི། མྱ་ངན་འདས་
པའང་དཀའ་བར་གནས། །ཞེས་པ་དེ་བརྗོད་པའི་ཕྱིར། དམིགས་པ་དང་ནི་ཞེས་པ་ལ་སོགས་པ་
གསུངས་ཏེ། ཞེས་བཤད་པའི་ཕྱིར། ཁྱོད་ཀྱིས་ཀྱང་དེ་ལྟར་ཊིཀྐར། སྟོང་པ་ཉིད་སྤངས་ནས་
སེམས་དམིགས་པ་དང་བཅས་པ་རྣམས་ཀྱིས་མྱ་ངན་ལས་འདས་པ་ཐོབ་པར་དཀའ་སྟེ། རྒྱུ་མཚན་
བདག་ཏུ་འཛིན་པ་དྲུངས་ནས་མ་བྱུང་བར་ཉོན་མོངས་སྤོང་པའི་ཐབས་མེད་ལ། ནས། ཡུལ་

239
ཡོད་པར་ཞེན་པའི་བག་ཆགས་མ་སྤངས་པར་རེ་ཞིག་བསམ་གཏན་ལྟ་བུས་མགོ་མནན་ཀྱང་སླར་
སྐྱེ་བར་འགྱུར་བ་འདུ་ཤེས་མེད་པའི་སྙོམས་འཇུག་བཞིན་ནོ་ཞེས་འཆད་པར་འགྱུར་ཏེ། ཞེས་བྲིས་
ཤིང་༑ ༑འོག་ཏུ་ཚིགས་བཅད་ཕྱི་མའི་དོན་ཉན་རང་དགྲ་བཅོམ་པས་སྟོང་ཉིད་རྫོགས་པར་མ་རྟོགས་
པས་འགོག་པའི་དབྱིངས་སུ། ཡོད་མེད་སོགས་ཀྱི་སྤྲོས་པ་དང་བཅས་པའི་སེམས་འགུགས་ཀྱང་
རྗེས་ཐོབ་ཏུ་སླར་ཡང་སྐྱེ་བ་ལ་སྦྱར་ཏེ། སྔར་བདེན་འཛིན་མ་སྤངས་པར་བཀྲལ། དེ་རྗེས་སྲེད་
པ་ཉོན་མོངས་ཅན་མ་ཡིན་པ་བཞག་པའི་ཉེས་སྤོང་གི་ལན་གྱིས་དབུལ་བའི་སྡུག་ཡུས་ཀྱིས་དགྲ་བཅོམ་
པ་ལ་མཚན་བསྒྱུར་བའི་གསོ་མི་ཐུབ་པའི་ངང་ཚུལ་འདི་དག་ནི། སྔོན་མེད་པའི་མཁས་པའི་ལག་
རྗེས་ཤིག་ཡིན་སྣང་སྟེ་འདི་སྐད་དུ། ལུང་རིགས་གདེངས་ཀ་སྟོང་གིས་ཉེར་མཛེས་པའི། ། སྨྲ་
མཁས་གླུ་དཔང་ཚོགས་ཀྱིས་དབེན་པ་རུ། །ཅོལ་ཆུང་བྱིས་པ་ལང་ལ་ཤོར་བའམ། དྲན་རིག་
ལང་ཚོ་ཉམས་པས་སེམས་གདུངས་སམ། །ཆགས་སྡང་དུག་མདའི་ན་ཟུག་མ་བཟོད་དམ། །མཁས་
འདོད་དབྱུག་གུས་དྲག་ཏུ་བསྣུན་པ་ལས། །འགལ་འདུའི་སུག་ལས་མཉམ་འོས་རྡུལ་གྱིས་དབེན།
མཁས་རྣམས་ཅི་བདེར་ནང་དུ་ཡང་དག་གཞོལ། །ཞེས་ཀྱང་བསྐུལ་ལོ། །ད་ནི་འདི་ལྟར། ཁྱོད་
ཀྱིས་བསམ་གཏན་ལྟ་བུ་ཞེས་སྨྲས་པས་འཇིག་རྟེན་པའི་བསམ་གཏན་ནི་དཔེ་དང་། མངོན་པ་ནས་
བཤད་པའི་བདེན་རྣམ་ཅན་གྱི་ལམ་ནི་དཔེ་ཅན་དུ་བྱེད་པ་གོང་གི་འབྲེལ་གྱིས་གྲུབ་ལ། ཡུལ་ཡོད་
པར་ཞེན་པ་བདེན་འཛིན་ལ་བྱས་ན་ལམ་དེས་མགོ་གནོན་པའང་མི་རུང་ལ། མི་བྱེད་ན། གོང་
དུ༑ -༑ཡུལ་ལ་བདག་མེད་མཐོང་ན་ནི། །སྲིད་པའི་ས་བོན་འགག་པར་འགྱུར། །ཞེས་པ་ལྟར་
ཡུལ་སྟོང་པར་མཐོང་བ་ཁོ་ན་ལས་གཞན་རྩད་ནུས་ལྡོག་ཐབས་མི་སྲིད་དེ། ཡུལ་ཡོད་པ་ཞེས་སྨྲས་
པར་འགལ་བས་དེར་བྱས་པར་གསལ་ལ། དེ་ལྟ་ན་ས་བོན་ལས་ཀྱང་བརྒལ་ཏེ། བག་ཆགས་མ་
སྤངས་ན་སླར་བདེན་འཛིན་སྐྱེ་བར་བཤད་པས་དགྲ་བཅོམ་པ་ལ་ཡང་བདེན་འཛིན་སྐྱེ་བར་འགྱུར་
རོ༑ ༑ཁྱད་པར་དུ་ལམ་དེས་བདག་འཛིན་ཕྲ་བ་མི་སྤོང་བར་མངོན་པར་བཤད་པ་རགས་པ་མངོན་
གྱུར་པ་སྤོང་བར་བཤད་རིགས་པར་ཐལ། ལུང་རིགས་དུ་མ་དང་སྔར་གྱི་དཔེ་དོན་དེའི་ཕྱིར། ཡང་ །

140 .
རྟག་གཅིག་རང་དབང་བ་དེ་འདྲ་མེད་པར་ཤེས་ཀྱང་དེས་ངར་འཛིན་ཕྲ་མོ་མི་
ཁྱོད་ཀྱིས་ཊིཀྐར། 
སྤོང་སྟེ་ཞེས་སྨྲས་པ་འབྲེལ་མེད་དུ་ཐལ། ཕ་རོལ་པོས་ལམ་དེས་ངར་འཛིན་སྤོང་བར་འདོད་ཀྱི་
ཕྲ་རགས་ཕྱེ་ནས་སྤོང་བར་མི་འདོད་པའི་ཕྱིར། འཁོར་གསུམ། འདི་ནི་རྡོ་རྗེ་བྲག་རི་ཡིན། །ཞེས་
གསུངས་པ་ལྟར་ལན་མེད་ཅིང་། ཁ་ལ་སྨྲ་བཅད་རྒྱ་ཡང་བྱིན། ཞེས་གསུངས་པར་ངེས་སོ། །དེས་
། ཕྲ་
ན་ཚིག་དེས་བདག་མེད་རགས་པ་བསྒོམས་པས་ཉོན་མོངས་རགས་པ་མངོན་གྱུར་པ་སྤོང་ཡང་
མོ་མི་སྤོང་བར་ཁྱོད་ཀྱིས་ཀྱང་ཁས་བླངས་མོད། རང་ཉིད་རིགས་པའི་ལམ་ཅི་འདྲར་འགྲོ་རང་
གིས་ཀྱང་མི་ཤེས་པར་ད་དུང་གསར་རྙིང་ཀར་འབྲུག་གི་མཁས་པ་དག་གི་དྲོད་ཚོལ་བ་ཁྱོད་ནི་ར་
རོ་བ་ཆེན་པོ་སྟེ་དགག་སྒྲུབ་ཀྱི་ལས་སུ་གནང་བ་ཁྲོལ་ལོ། །མདོར་ན་ངར་འཛིན་ཕྲ་རགས་སྨོས་
དཔེ་དེས་འདིར་ཉོན་མོངས་སྤོང་མི་སྤོང་ཉོན་མོངས་ཅན་ཡིན་མིན་
པའི་དྲན་པ་མངོན་དུ་ཞོག་ལ། 
གསུངས་པ་རྣམས་ལ་རགས་པའམ་མངོན་པ་ནས་བཤད་པ་ལྟ་བུའི་ཁྱད་པར་སྦྱོར་དགོས་པ་ཤེས་
པར་རིགས་ཏེ། གཞན་དུ་ན། ཡབ་རྗེ་རྒྱལ་བའི་དབང་བོ་ལྔ་བས།. ཐོས་བསམ་གྱི་ཚེ་དཔེར་བརྗོད་
། བེམ་པོ་ཞལ་འགྲིལ་གྱི་ཏིང་འཛིན་
རེས་མི་དགྲོལ་ན་རེ་དོགས་འཛུབ་རྩིས་ཀྱི་གཡང་བ་བཤོལ་ནས
ཞེས་གདམས་པ་མན་ངག་ཟབ་ཤོས་སུ་མཐོང་སྟེ། འཛམ་གླིང་
ལ་མཉམ་པར་འཇོག་པར་ཞུ། 
མཁས་པ་ཡོངས་ཀྱི་རྩོད་པའི་ཚོང་བརྡལ་དུ་བགྲོ་བ་བགྱིད་པའི་ཆོས་མཐུན་གྱི་མཛའ་བོ་ལགས་པས་
། །ཧ་ཧ། བཞེངས་ཤིག་མཁས་རྣམས་ཏིང་
སྙིང་གཏམ་གྱི་བསླབ་པའི་སྐྱེས་བསྟབ་པའང་ཡིན་ནོ
འཛིན་མལ་ལས་སྤྱོད། །གཟིགས་ཤིག་རིགས་པའི་སེང་ཆེན་གངས་ལ་འཕྱོ། །གངས་དཀར་ལྷུན་
པོའི་ཁོར་ཡུག་ཡུད་ཙམ་འཇལ། །གདེང་དྲོད་རྟོག་པའི་སྦྱིན་སྐྱེས་གང་དུ་བྲོས། །ཧེ་ཧེ། རྟག་
རྣམ་མང་རིགས་པའི་འཕྲུལ་གྱི་ཞགས་པས་བཅིངས། །འགལ་
ཆད་ཉམ་ངའི་ཆུ་གཏེར་ཀློང་དུ་བྱིང་། །
འཁྲུལ་རིམ་པ་སྟོང་གི་ལྷུན་པོས་མནན། །མི་འགྱུར་གཡུང་དྲུང་རྡོ་རྗེའི་རྒྱུ་ཡིས་བཏབ། །ཞེས་
། བསམ་
ད་ནི་མངོན་གྱུར་པ་ཞེས་གསུངས་པའི་དགོངས་པ་ཟབ་མོ་སྦྲན་པར་བྱ་སྟེ
ཀྱང་སྨྲས་སོ། །
། མངོན་པ་ནས་དགྲ་བཅོམ་
གཏན་དཔེ་འཁྱུད་ཀྱི་མདོ་ཚིག་གསལ་དུ་བཀོད་པའི་དགོངས་པ་ལྟར

241
པར་གྲགས་ཤིང་འདིར་དེ་དག་གི་དོན་བསྡུས་པ་བདེན་གྲུབ་ཏུ་དམིགས་པ་དང་བཅས་པ་དེས་ལུགས་
འདིར་མངོན་པ་ནས་བཤད་པའི་ཉོན་མོངས་དེ་དག་སྤངས་པ་མ་ཡིན་ཏེ། དེ་སྤངས་ན་དེའི་ས་བོན་
ཡང་སྤངས་རིགས་པ་གང་ཞིག་ས་བོན་མ་སྤངས་པའི་ཕྱིར། དང་པོ་མ་གྲུབ་ན། ཉན་རང་དགྲ་
བཅོམ་པས་བདེན་འཛིན་གྱི་ས་བོན་མ་སྤངས་པར་ཐལ་ཞིང་། ས་བོན་མ་སྤུངས་པར་སྤུངས་པའི་
རྣམ་གཞག་ཅིག་བཤད་ན་མངོན་གྱུར་ཉམས་སྨད་པ་ཀུན་ཏུ་འབྱུང་བའི་སྒོ་ནས་སྤངས་པ་ཞེས་གྲགས་
པ་ཉན་སར་བཤད་པ་ལྟ་བུ་སྟེ། འཇུག་འགྲེལ་དུ། འཇིག་རྟེན་པའི་དྲང་སྲོང་དང་། རྩ་བར་འདུ་
ཤེས་མེད་པའི་སྙོམས་འཇུག་དཔེར་བཀོད་པའི་དགོངས་པ་དང་མཐུན་པའི་ཕྱིར། གཉིས་པ་མ་གྲུབ་
ན༑ ༑ ས་བོན་སྤངས་ན། སླར་སྐྱེ་བར་འགལ་ཏེ། གཞན་དུ་ན། དགྲ་བཅོམ་པ་ལས་ཉམས་པར་
འགྱུར་ཞིང་། རྣམ་འགྲེལ་དུ། རྒྱུ་ཚོགས་པ་ལས་འབྲས་སྐྱེ་བར། །ཞེས་སོགས་ལུང་རིགས་དུ་
མ་དང་། རང་གི་རྒྱུ་རྐྱེན་འདུས་པ་ལ་མ་བརྟེན་པའི་འདུ་བྱས་ནི་རང་སྡེ་མ་ཟད་མུ་སྟེགས་གྲངས་
ཅན་པ་ལྟ་བུས་ཀྱང་མི་འདོད་དོ། །ཁྱོད་ཀྱིས་ཀྱང་འོག་ཏུ། རང་གི་ངོ་བོས་གྲུབ་པ་མེད་པའི་སྟོང་
ཉིད་མ་མཐོང་བར་དུ་རྟག་བདག་སྤངས་ཀྱང་རུང་། ཞེས་བཤད་པའི་ཕྱིར༔ དེར་ཐལ། ངོ་བོས་
གྲུབ་པའི་བདག་བཀག་པའི་སྟོང་ཉིད་ཅེས་ལུང་འདིའི་སྟོང་ཉིད་དམིགས་ཀྱིས་བཀར་བ་དང་། དེ་
མ་རྟོགས་པར་རྟག་བདག་གི་འཛིན་པ་སྤངས་པའི་གང་ཟག་གཅིག་བཤད་པ་དེས་མངོན་པ་ནས་བཤད་
པའི་ཉོན་མོངས་ལ་ཡང་རིགས་པ་མཚུངས་པའི་ཕྱིར། དེ་ལྟར་ཁྱད་པར་དུ་མ་འབྱེད་དགོས་པའི་
ཚུལ་ལུང་དང་སྦྱར་བ་ནི། ཤེར་འབྱུང་གི་འགྲེལ་པར། བདེན་པ་མཐོང་ནས་གྲོལ་ཞེས་བཤད་པ་
དེ་ལ་བརྟག་པར་བྱ་སྟེ། བདེན་པ་མཐོང་བ་ལ་རྣམ་པ་གཉིས་སྲིད་དེ། དོན་དམ་པའམ། ཀུན་
རྫོབ་བོ། །བརྟག་པ་དང་པོ་ལྟར་ན། ཁོ་བོ་ཅག་ལ་ལོག་པར་རྟོག་པ་མེད་དོ། །གཉིས་པ་ལྟར་ན་མི་
བཟོད་དེ། རིགས་པ་དང་འགལ་བའི་ཕྱིར་རོ། །ཞེས་གསུངས་པའི་ཕྱིར། དགེ་བ་ལྷས་ཀྱང་།
དེ་ཉོན་མོངས་ཅན་མ་ཡིན་ཡང་ལྷན་ཅིག་བྱེད་པའི་རྒྱུ་དང་ཕྲད་ནས་ཉོན་མོངས་པ་ཅན་བསྐྱེད་དོ་ཞེས་
བྱ་བ་ནི་ཡང་ཞེས་བྱ་བའི་སྒྲས་སྟོན་ནོ། །དེ་བས་སྲིད་འདི་ཞེས་བྱ་བ་ལ་སོགས་པ་ཡིན་ནོ། །ཞེས་

242
འདི་ལྟར་ན་ཉོན་མོངས་པ་བག་ལ་ཞ་བས་ས་བོན་ཙམ་དུ་གནས་པ་ལྷན་ཅིག་བྱེད་པའི་
གསུངས་ཏེ། 
རྐྱེན་དང་ཕྲད་དེ་ཉོན་མོངས་ཀྱི་ངོ་བོར་སད་པ་ལ་བྱེད་པས་ཁྱེད་ཅག་གིས་དགྲ་བཅོམ་པ་ལ་སྦྱར་བ་
བོད་ཀྱི་ཤེས་འདོད་དང་མ་བསྲེ་བའི་བརྫུན་ཕུག་བརྡིབ་པར་གསལ་ཏེ། དཔལ་རྣལ་འབྱོར་ཟླ་བའི་
འགྲེལ་པ་ཁྱད་པར་གསལ་བྱེད་ལས། ཉོན་མོངས་པ་ཅན་མ་ཡིན་པའི་སྲེད་པ་ཡང་ཁྱེད་ཅག་གི་རྣལ་
འབྱོར་པ་ལ་ཉོན་མོངས་ཅན་མ་ཡིན་པའི་མ་རིག་པ་བཞིན་དུ་ཅི་སྟེ་མེད། ཅེས་པ་ནས། སླར་ཡང་
ཆགས་པ་སྐྱེ་སྲིད་པས་མྱ་ངན་ལས་འདས་པ་ལ་ཐེ་ཚོམ་ཟའོ། །ཞེས་གསུངས་ཏེ། རྒྱ་གཞུང་རྣམས་
ནི་ཚད་མར་མི་བྱེད་པར་ངེས་ཏེ་སྟོན་པ་སུ་ཡིན་ཡང་བརྟག་དགོས་པར་སྣང་ངོ་། །མདོར་ན་རྩ་བའི་
བཤད་བྱ་བསམ་གཏན་དཔེ་འཁྱུད་ཀྱི་མདོ་ལས། དེ་གཅིག་ཏུ་དབེན་པར་སོང་སྟེ་ཆོས་དེ་དག་ཡིད་
ལ་བྱེད་པ་ན་ཞི་གནས་ཐོབ་པར་འགྱུར་རོ། །ཞེས་པ་ནས། བདག་ནི་དགྲ་བཅོམ་པར་གྱུར་ཏོ་ཞེས་
བྱ་བར་བདག་ཉིད་ཤེས་སོ། །དེ་འཆི་བའི་ཚེ་བདག་ཉིད་སྐྱེ་བར་མཐོང་ནས་དེ་སངས་རྒྱས་ཀྱི་བྱང་
ཆུབ་ལ་ཐེ་ཚོམ་དང་སོམ་ཉིར་འགྱུར་རོ། །ཞེས་གསུངས་པ་ཟླ་བས་ཚིག་གསལ་དུ་དྲངས་པ་དང་།
ཞི་བ་ལྷས་འདིར་གསུངས་པའི་དགོངས་པ་རྣམས་གུང་འགྲིག་དགོས་པ་ཡིན་ཡང་། རྒྱ་འགྲེལ་དག་
ཏུའང་ལས་ཀྱི་ནུས་པ་མཐོང་བ་དགྲ་བཅོམ་ལ་སྦྱར་བ་རྩ་བའི་གོང་འོག་གི་འབྲེལ་དང་འགལ་བའི་
ཕྱིར་ན། ༸རྗེ་ཐམས་ཅད་མཁྱེན་པས་ཇི་བཞིན་རང་ལུགས་སུ་མ་མཛད་དེ། ལུང་རྣམས་ནི་སྒྲ་
ཇི་བཞིན་ཡིན་མིན་དཔྱོད་པའི་གཞི་ཡིན་ཞིང་། དྲི་མ་མེད་པའི་རིགས་པས་གཏན་ལ་འབེབ་པོར་
དགོངས་པའི་ཕྱིར། རྣམ་ཐར་དད་པའི་འཇུག་ངོགས་སུ། གཞན་གྱི་ཚིག་ཙམ་ལ་བརྟེན་ནས་རྣམ་
། ཞེས་
པར་དཔྱོད་པ་ལུང་ཙམ་སྐྱབས་སུ་གྱུར་པ་རྣམས་ཀྱི་ངང་ཚུལ་ནི་ངོ་བོ་ཉིད་ཀྱིས་མི་མངའ་བས
གསུངས་མོད་རང་ལྟར་ཞེན་ཆེ་བས་མཁས་པའི་གཞུང་ལམ་ཆེན་མོར་རྣམ་དཔྱོད་ཀྱི་གོམ་པ་འདོར་
བ་ག་ལ་སྤྲོ། །དེས་རྒྱ་གཞུང་མང་པོས་བཤད་ཟེར་བ་ཡང་སྒྲུབ་བྱེད་དུ་མི་ཆེ་སྟེ། འོ་ན་རྩ་ཤེས་ཀྱི་
དགོངས་པ་ཡང་རང་རྒྱུད་པ་མན་ཆད་དུ་འགྲེལ་རིགས་པར་ཐལ། ཚིག་གསལ་ལས། སྦྱོར་བའི་
། ཟེར་བ་
ངག་རྒྱས་པར་རྗོད་པར་བྱེད་པ་འདི་ནི་འགྲེལ་པ་མཁན་པོ་རྣམས་ཀྱི་ལུགས་ཡིན་ནོ་ཞེ་ན

243
མངོན་རྟོགས་རྒྱན་གྱི་དགོངས་པ་མཐར་ཐུག་ཀྱང་ཉན་རང་རིགས་
ཕྱོགས་སྔ་བཀོད་པའི་ཕྱིར། 
། ། རྒྱ་འགྲེལ་ཕལ་མོ་ཆེས་དེ་ལྟར་བཤད་
ངེས་སྟོང་ཉིད་མ་རྟོགས་པའི་ལུགས་སུ་འགྲེལ་པར་ཐལ
ངན་པ་མང་པོས་སྨྲས་ཀྱང་མཁས་པ་རང་ཉིད་ལེགས་པའི་
པའི་ཕྱིར། གཞུང་གཞན་དུའང་། 
ལམ་དུ་སོང་། ཞེས་དང་། བཞི་བརྒྱ་པར། ཕལ་མོ་ཆེ་ན་མི་རྣམས་ནི། །དམ་པ་མ་ཡིན་ཕྱོགས་
ཞེས་གསུངས་ཏེ་མང་བས་འགྲུབ་ན་ཆགས་སྡང་གི་དུག་ཆུའི་རྒྱ་མཚོ་ཧུབ་ཀྱིས་
ཡོངས་འཛིན། །
ཡན་ལག་འདི་དག་སོགས་ཀྱི་དོན་རྒྱུ་འགྲེལ་ཀུན་དང་མི་མཐུན་
བརྔུབས་ཏེ་དགྱེས་དགུར་རོལ་ཅིག ]
པར་བཤད་པ་བརྗེད་ངེས་རྐུན་པོས་ཁྱེར་བར་ཟད་དེ་ཕྱི་མ་བརྩམ་དུས་སྔ་མ་བརྗེད་པའི་དྲན་དབང་
། ཁོ་ན་རེ། སྐྱེས་བུ་གཅིག་གི་རྒྱུད་ན་
ཆེན་པོའི་ཉེ་གནས་ནི་རྗེད་བྱེད་ཀྱི་གདོན་དུ་གོར་མ་ཆག་གོ 
། བདག་འཛིན་དང་
དུས་མཉམ་པའི་བདག་འཛིན་དུ་མས་དྲངས་པའི་སྲེད་པ་ཡོད་པ་འགལ་ཟེར
། ཁྱེད་ཅག་ལུགས་འདིར་ཀུན་
སྲེད་པ་མངོན་གྱུར་པར་མ་ངེས་པས་འདིར་སྐྱོན་དུ་མི་འགྱུར་མོད
གཞི་དང་ཉོན་ཡིད་ཁས་བླངས་པས་དེ་ལྟར་སྐྱོན་བརྗོད་པ་མཁས་པའི་མདུན་སར་ངོ་ཚ་སྤངས་པ་
སྟེ༑ ༑ལུང་ལས། ལེན་དང་དང་པོ་གསལ་བ་དང་། །ཞེས་སོགས་དང་། ངེས་ཚིག་མེད་པར་
ཐལ་བའི་རིགས་པ་ཤིང་རྟ་ཆེན་པོས་གསུངས་པ་རྣམས་ཀྱང་འདོད་དགོས་པས་དེ་ལྟ་ན་འཛིན་སྟངས་
། གཏད་
མི་འདྲ་བའི་རྟོག་པ་གཉིས་མངོན་དུ་འགྱུར་བ་རིག་བྱེད་བདག་པོས་ཀྱང་བཟློག་ཏུ་མེད་པའི་ཕྱིར
སོ་མེད་པའི་འཆལ་གཏམ་ཕྲེང་བར་སྤེལ་བ་འདི་དག་ཁོ་བོ་ཅག་ཀྱང་དལ་འབྱོར་ཆུད་གཟོད་པའི་
དགེ་སྡིག་གྲོགས་ཀྱི་སྣང་བ་མི་བརྟན་པས། །བསླུ་མེད་མཆོག་
རྒྱུར་སོང་ངོ༌། །འདི་སྐད་དུ། 
གསུམ་བདེན་པས་བྱ་ར་མཛོད། །བགྲང་ཡས་སྐྱེ་བོ་ཆགས་སྡང་གཅོང་རོང་དུ། །བསྒྱུར་ན་སྡུག་
བསྔལ་བཟོད་མེད་བཟློག་པར་རིགས། །ཞེས་ཀྱང་སྨྲས་སོ། །འཇིག་ལྟ་ཕྲ་མོས་དྲངས་པའི་ཡན་
ལག་བཅུ་གཉིས་ཀྱི་ནང་ཚན་སྲེད་པ་ལ་ཉོན་མོངས་ཅན་མིན་པ་ཅི་སྟེ་ཡོད་ཅེས་བསྙོན་གདེངས་མོད
། ཁོ་བོ་ཅག་མངོན་
ཕྱོགས་སྔས་ནམ་མ་ལངས་པར་དགག་པའི་ཉི་མ་སྤྲོ་བའི་ངང་ཚུལ་མཚོན་པ་སྟེ
། སྲེད་པ་ལ་འདོད་ཆགས་ཀྱིས་ཁྱབ་
པ་ནས་བཤད་པ་ལྟར་གྱི་ཉོན་མོངས་ཅན་མ་ཡིན་པ་འདོད་ཀྱང་

244
ཅིང་༑ ༑ སྔོན་མེད་པའི་ཆགས་བཅས་ཀྱི་དགྲ་བཅོམ་པ་འདོད་པའི་ལུགས་མུན་པས་ལེགས་པར་
རྟོག་ཅིག །ཡང་དེ་མ་ཐག་ཏུ་ལས་ངན་མཚོན་ཆ་རང་ལ་འཁོར་བའི་ཚུལ་འདི་ལྟར་སྨྲས་ཏེ། ཕ་
རོལ་པོས་འཇིག་ལྟས་དྲངས་པའི་སྲེད་པ་ཡོད་པར་མི་འདོད་ཅེས་རྒྱུས་གཏམ་ཁ་ཕོ་ཆེ་བསྒྲགས། རྒྱུས་
མེད་ཀྱི་འཕོངས་ཕྱུང་བའི་རྟགས་ངན་བརྡོལ་བ་སྟེ། མཛོད་དུ་འཇིག་ལྟའི་རྒྱུ་དང་རྒྱུ་ཅན་གཉིས་
ཀ་ཡིན་པའི་ཕྲ་རྒྱས་བཞི་བཅུ་བཤད་པ་དང་། རང་གི་ས་པའི་ཉོན་མོངས་ཀུན། །ཞེས་དང་། རྨོངས་
ལས་ཐེ་ཚོམ་ཞེས་སོགས་མཐོང་ཐོས་མེད་པའི་བབ་ཅོལ་ལོ། །རྣམ་གྲོལ་ཐོབ་པ་ལ་སངས་རྒྱས་
དགོས་ན། ཉན་རང་གི་ཟག་མེད་ཀྱི་ཕུང་པོ་ལྔ་དང་། མི་སློབ་པའི་ཡན་ལག་བརྒྱད་མེད་པར་ཁས་
ལོངས་ལ་བྱང་སེམས་ཀྱི་སྡོམ་པའི་སྐུ་རགས་གྲོལ་ཏེ། ཡལ་འདབ་ལྔ་པའི་ལྕུག་ཕྲན་རྒྱབ་ཏུ་བསྣོལ་
ཏེ་སེམས་མེད་སངས་རྒྱས་ཀྱི་ས་ལ་ཅི་བདེར་རང་སོང་ཞིག །ཤིང་རྟ་ཆེན་པོའི་གཞུང་དུ། སེམས་
མེད་པའི་གནས་སྐབས་ལྔ་དང་དྲུག་དང་རྣམ་གྲངས་སོགས་བདུན་དུའང་གསུང་མོད། འདིར་ཁྱེད་
ཅག་གིས་ལོག་རྟོག་སྒྱུ་མའི་འཕྲུལ་ལས་བྱུང་བའི་སེམས་མེད་པའི་གནས་སྐབས་བརྒྱད་པ་དེར་བྱོན་
ལ་སྦྱང་བྱ་ནམ་མཁའི་པདྨོ་ལ་ཡོངས་སུ་རྫོགས་པར་ལོངས་སྤྱོད་པའི་ངེས་པ་ལྔ་ལྡན་དུ་བཞུགས་ཤིག་
ཉན་ཐོས་སྡེ་པས་སྟོན་པས་ཀྱང་དུ༔ཁ་མྱོང་བར་འདོད་པས་རྣམ་གྲོལ་མ་ཐོབ་པར་སྒྲུབས་ཤིག །དོན་
དམ་པའི་བདེན་པ་མཐོང་བས་གྲོལ་བ་ལ་རྩོད་པ་མེད་ཅེས་ཤེར་འབྱུང་གིས་འདོད་པ་སྔར་ཡང་དྲངས་
ཟིན་པའི་ཕྱིར་རོ། །ཁྱོད་ལ་རྒོལ་བའི་རེ་ཐག་ཆད་མོད། བདག་ཉིད་ཆེན་པོས། མ་བརྩམས་པ་
ནི་མཆོག་ཡིན་གྱི། །བརྩམས་ནས་ལྡོག་པར་མི་བྱའོ། །ཞེས་གསུངས་པས། མཇུག་རྫོགས་ཁུལ་
ཞིག་བྱ་དགོས་པར་སྣང་མོད་སྟོབས་ལྡན་འོ་མ་སྲུབ་པའི་རང་བཞིན་མི་འདོར་རོ། །ཡང་ཊིཀྐར།
ཁྱད་པར་གང་ཡང་མ་སྦྱར་བར་སྤྱིར་ཉོན་མོངས་ཅན་མིན་ཡང་ཞེས་རྩ་བར་བཤད་ཟེར་མོད། ཚིག་
གི་འབྲུ་མ་བསྣན་པར་འགྲེལ་པ་བྱེད་པའི་བཅའ་ཁྲིམས་དེ་ཁྱོད་ཀྱིས་ཀྱང་བརྒལ་ལ་རང་ཚིག་ཀྱང་
སུན་ཕྱུང་མོད། ཁྱོད་ཀྱིས་དགྲ་བཅོམ་པའི་རྒྱུད་ཀྱི་སྲེད་པ་འདི་ངར་འཛིན་གྱིས་བསྐྱེད་པའི་ཉོན་
མོངས་ཅན་མིན་ཡང་། ཞེས་ཅི་ལ་སྦྱར། རིགས་པའི་རྒྱལ་པོས། དེས་ན་ངན་པའི་མུན་པས་

245
དགྲ་བཅོམ་དམིགས་ཀྱིས་བཀར་བས་དེ་མ་ཐོབ་པའི་རྒྱུད་ཀྱི་
ཁྱབ༑ ༑ཅེས་གསུངས་པ་ཁོ་ནའོ། །
དེ་ལ་ངར་འཛིན་གྱིས་མ་བསྐྱེད་པ་ཞིག་ཡོད་པའང་ཚིག་འོག་མས་ཤེས་
སྲེད་པ་ཞིག་ཐོན་ཞིང་། 
དེ་ལྟར་འགལ་མོད་ད་དུང་ངོ་ཚ་བོར་ཏེ་སྨྲས་པ། སྲེད་པ་ཉོན་མོངས་ཅན་མིན་པ་ཞིག་
པའི་ཕྱིར། 
ཡོད་པར་བསྟན་གྱི་ཉོན་མོངས་ཅན་གྱི་སྲེད་པ་ཞིག་ཡོད་པ་ཅི་ལ་སྟོན་ཏེ་ཚིག་དོན་ལ་མ་ཞུགས་པའི་
དེའང་དོགས་སེལ་དང་དཔེ་སྔོན་དུ་སོང་ནས་ཅི་སྟེ་མེད་ཅེས་པའི་དམ་བཅའི་ཚིག་ཙམ་
ཕྱིར༑ ༑
ཡོད་རྒྱུ་ཅི་ཞིག་ཡིན་དང་ཡོད་པའི་གཏན་ཚིགས་གཉིས་ཀ་ཉམས་པའི་ངག་འབྲེལ་
ཞིག་བསྟན་གྱི། 
མེད་དེ་འདྲ་སློབ་དཔོན་བདག་ཉིད་ཆེན་པོའི་གསུང་ལ་འབྱུང་བའི་གནས་མེད་ཅིང་གོ་སྐབས་མེད་
ཞེས་གཏིང་ནས་ཞེ་སྡང་གིས་ཡིད་དཀྲུག་པའི་རྦ་རླབས་འཕྱུར་ཏེ་འདྲེན་བྱེད་དམར་ཧྲིག་
དོ༑ ༑
། ཁོ་བོ་ཅག་བག་
གེ་ཕྱོགས་སུ་གཡོ་ཞིང་རྐང་པས་བྲོ་བརྡུང་བའི་སྨྲེ་སྔགས་ཀྱི་རྒྱང་འབོད་བྱེད་མོད
ཚ་བ་མེད་པར་ཀྱེ་མ་ཞེ་སྡང་མི་བཟད་པའི་གདོན་གྱིས་བརླམ་པ་འདི་ལ་བཅོམ་ལྡན་འདས་ཀྱི་བཀའ་
བཞིན་གྲུབ་མཐའ་རིས་མེད་ཀྱི་དགེ་འདུན་གྲངས་ཚང་བ་བསྡུས་ཏེ་སྨྱོས་པའི་གནང་བ་སྦྱིན་པ་ལ་བརྩོན་
། ཕ་རོལ་པོས་
དེ་ལྟ་ནའང་སྙོན་དོར་གྱི་རྒྱན་ལྟ་བུར་མོས་པས་བརྟག་པར་བྱ་སྟེ
པར་གྱུར་ཏོ། །
ཁོ་རང་ལ་གྲགས་པའི་ཉོན་མོངས་དྲེད་པ་མེད་ཅེས་པ་ལ། སྲིད་འདི་ཞེས་བཀལ་ཏེ་ཁྱོད་ཀྱིས་འདོད་
ཀུན་རྨོངས་བཞིན་ཞེས་ཕ་རོལ་པོ་ལ་གྲགས་པའི་དཔེ་བསྟན་པའི་
པའི་ཉོན་མོངས་ཅན་ཡིན་ཡང་། 
ཕྱིར༑ ༑འདིར་ཕ་རོལ་པོས་མེད་ཟེར་རྒྱུའི་སྲེད་པ་ཞིག་བསྟན་ལ། འདི་ཞེས་པའི་ཉེ་ཚིག་གིས་
ཁོའི་འདོད་པ་ལྟར་གྱི་ཉོན་མོངས་ཅན་ཡིན་པར་ཡང་བསྟན་པས་ལུགས་
ཟླས་དྲངས་པའི་སྲེད་པ། །
། དངོས་ཤུགས་
གཉིས་ཀྱི་ཉོན་མོངས་ཕྲ་རགས་ཀྱི་རྣམ་དབྱེ་ལ་མཁས་དགོས་པར་གསུངས་ལ
ཀྱི་བརྗོད་བྱ་གཙོ་ཕལ་བཅས་གཞུང་སྤྱི་ལ་གྲགས་ཤིང་དངོས་དང་ཞེན་པའི་བརྗོད་བྱ་རྗོད་བྱེད་གཞན་
སེལ་སྐབས་སོགས་ཀྱིས་འགྲུབ་པའི་ཕྱིར་རོ། །ཡང་སྒྲས་ཀྱང་དོན་སྔ་མ་དང་ཕྱི་མའི་དཔེ་ཡང་
བསྡུས་ལ་འགྲེལ་པའང་སྔར་དྲངས་པ་ལྟར་ལ། གཞན་དུ་ན། སྲེད་པ་ཉོན་མོངས་ཅན་མིན་ཏེ།
དེའི་ཕྱིར་ཡང་སྒྲས་དཔེ་དོན་གཉིས་ཀ་ལ་གཉིས་རེ་འབྱེད་པར་འཕངས་
ཞེས་སྨྲས་པས་གྲུབ་བོ། །

246
སོ༑ ༑སྲེད་པ་ལ་ཉོན་མོངས་ཅན་ཡིན་པ་ཡོད་ན་ང་རྒྱལ་ལའང་དེ་ཁས་ལོངས་ཤིག །འཕགས་
པས༑ ༑དང་པོ་བརྒྱད་པ་དགུ་ཉོན་མོངས། །ཞེས་དང་། སྲེད་དང་བྲལ་ལ་འབྱུང་བ་མེད། །ཅེས་
དང་༑ ༑རྣམ་འགྲེལ་དུ། སྲིད་པའི་སྲེད་ལས་རྣམ་བརྒལ་བས། །ཞེས་ཀྱང་གསུང་མོད་རྒྱ་བོད་
སུ་དང་ཡང་མི་བསྟུན་པར་རྒྱ་མིན་བོད་མིན་གྱི་བུ་ཤ་ཙིའི་གདམས་པ་ལོངས་ལ་ཐུན་དང་ཐུན་གསེང་
ཀུན་ཏུ་སྒྲུབ་པ་སྙིང་པོར་མཛོད་ཅིག །ཉན་ཐོས་སྡེ་གཉིས་ཀྱིས་གོང་མ་ལྟར་བརྒྱད་པ་སྲེད་པ་ལས་
གསོས་འདེབས་བྱེད་དུ་མི་འདོད་ཅིང་རྩ་བར་ཉེར་ལེན་སྨོས་ལ། བྱེ་སྨྲས་སྲིད་པ་འཁོར་རྩར་འདོད་
པར་ཡང་གསུངས་པས་དཔྱད་བྱ་མང་ཡང་རེ་ཞིག་བཞག་གོ །འདིར་སྟོང་ཉིད་རྟོགས་དགོས་པར་
བསྒྲུབ་པ་སྐབས་སུ་བབས་པས་དེའི་ལྡོག་ཕྱོགས་ཉོན་མོངས་དང་། དེས་དབང་གིས་བསགས་པའི་
ལས་དང་། འབྲས་བུ་སྐྱེ་སྲིད་འབྱུང་བའི་ཚུལ་དཔྱད་པ་འབྲེལ་ལ། མོའུ་འགལ་གྱི་ལས་དེ་ལྟ་བུ་
ལ་སྲེད་པའང་མི་དགོས་པས་ཁྱོད་ལྟར་ན་སྲེད་པ་མེད་ཀྱང་རུང་ཞེས་ལན་གདབ་རིགས་པའི་ཕྱིར།
ཀུན་ཉོན་ཕྱོགས་ཀྱི་ཡན་ལག་དང་བསྲེས་ཏེ། ཉན་རང་གི་བྱང་ཆུབ་ཐོབ་པ་ལ་སྟོང་ཉིད་མངོན་སུམ་
དུ་རྟོགས་དགོས་པར་བཤད་པའི་གཞུང་གི་ཕྱེད་ཕྱི་མ་སྟོང་ཉིད་རྫོགས་པར་རྟོགས་དགོས་པའི་ཚུལ་
ཞིག་བཙན་ཐབས་ཀྱིས་བཏོན་ཏེ། དེ་དང་སྦྱར་བ་ནི་སྒྲ་དོན་གཉིས་ཀ་ལས་རིང་དུ་འཁྱམས་པའི་
ངང་ཚུལ་གསལ་བར་བྱེད་པའོ། །ཡང་འབྲེལ་མེད་འདི་འདྲའང་སྨྲས་ཏེ། སྲེད་པ་ཉོན་མོངས་
ཅན་མིན་པའང་ཅི་སྟེ་མེད། དེའི་ཕྱིར་རྒྱུ་ཀུན་རྨོངས་མི་ལྡོག་པས་དེའི་འབྲས་བུའི་ཆ་ཡང་མི་ལྡོག་
སྟེ༑ ༑འདི་ལྟར་ཚོར་བའི་རྐྱེན་གྱིས་སྲེད་པ་སྐྱེ་བ་ཡིན་ན། ཞེས་བྲིས་པའི་འང་སྒྲས་ཉོན་མོངས་
ཅན་གྱི་སྲེད་པ་སྡུད་པར་སོང་སྟེ། ཉོན་མོངས་ཅན་མིན་པ་ལའང་སྒྲ་སྦྱར་བའི་ཕྱིར། ཁྱོད་ཀྱིས་
རང་ལུགས་ངོས་ཟིན་ན་སྲེད་པའང་ཞེས་སྦྱར་ན་ཀུན་རྨོངས་བསྡུས་པར་འགྱུར་བའི་ཚིག་སྦྱོར་ལ་
མཁས་ཉམས་ཅི་ཡང་མེད་པ་མཐའ་བྲལ་སྟོང་ཆེན་དབྱིངས་སུ་ཡལ་ལོ། །འདིར་བཤད་པའི་འབྲེལ་
ལྟར་ན། སྲེད་པ་ཡོད་པ་དེའི་ཕྱིར་ཀུན་རྨོངས་ཡོད། དེ་ལས་ཟག་མེད་ལས། དེ་ལས་ཚོར་བ།
དེ་ལས་ཡང་སྲེད་པ་ཞེས་བསྒྲུབ་པའི་འབྲེལ་བ་མ་གྲུབ་སྟེ། ཡན་ལག་དང་པོ་སོགས་ཡོད་ཀྱང་། བརྒྱད་

247
པ་སོགས་ཡོད་པའི་ངེས་པ་མེད་པའི་ཕྱིར་རོ། །ཀུན་རྨོངས་ཡོད་པའི་དཔེ། སྲེད་པ་ཡོད་པའི་རྟགས་
དེའི་བསྒྲུབ་བྱར་བཤད་པ་ཤིན་ཏུ་ནོར་ཏེ། དཔེ་དང་བསྒྲུབ་བྱ་གོ་བཟློག་ཏུ་སྦྱར་བའི་ཕྱིར། རྩ་བར་
། རྒྱུ་ཀུན་རྨོངས། དེའི་
ཀུན་རྨོངས་དཔེར་བཀོད་པ་ལྟར་ཁྱོད་རང་གིས་ཀྱང་གོང་དུ་བྲིས་པའི་ཕྱིར
འབྲས་བུ་ཚོར་བ་ཞེས་ཟེར་ཞིང་རྒྱུ་ཚོགས་གྲངས་ཚང་བས་བསྒྲུབ་པ་ལྟར་ན། ཀུན་རྨོངས་རྟགས་
ཀྱི་ཆར་སོང་བས་དཔེར་གསུངས་པ་འགལ་ལ། གང་བྱས་ན་མི་རྟག་པས་ཁྱབ། དཔེར་ན་བྱས་
དཔེ་ཀུན་རྨོངས་ཤེས་སྒྲིབ་ཕྱོགས་ཀྱིས་བསྡུས་པར་བསམས་
པ་བཞིན་ཞེས་འགོད་པར་ཐལ་ལོ། །
། །ཁྱེད་
དཔེ་ཅན་སྲེད་པའང་དེར་ཁྲིད་མོད་དཔེ་དོན་དེ་ལྟར་འདྲ་དགོས་ན་ཤིན་ཏུ་ཐལ་ལོ
ནས༑ ༑
རང་བར་ནས་དུམ་བུ་ཞིག་ཁ་ཕྲལ་ཡང་། ཁོ་བོ་ཅག་གིས་དཀྱུས་ཀྱི་ལམ་མ་བཏང་བར་གོང་འོག་
གི་དམིགས་བཅས་དང་སྟོང་པ་ཉིད་དང་བྲལ་བ་འགག་པ་སླར་སྐྱེ་བ་རྣམས་ཁོག་གཅིག་ཏུ་བསྒྲིགས་
པ་ནི། དཔལ་ལྡན་ཟླ་བས། ཁྱོད་ཀྱི་རྣལ་འབྱོར་བདག་མེད་མཐོང་བ་ཡིས། །གཟུགས་སོགས་དེ་
ཉིད་རྟོགས་པར་མི་འགྱུར་ཞིང་། །གཟུགས་ལ་དམིགས་ནས་འཇུག་ཕྱིར་འདོད་ཆགས་སོགས། །སྐྱེ་
འགྱུར་དེ་ཡི་ངོ་བོ་རྟོགས་མེད་ཕྱིར། །ཞེས་གསུངས་པའི་དགོས་པ་སྟེ། འདིར་དེ་ཉིད་རྩལ་དུ་བཏོན་
། གཟུགས་
པར་ཡང་སྣང་སྟེ། ཁྱོད་ཀྱིས་བདེན་པ་མཐོང་བས་དེ་ཉིད་རྟོགས་པའི་གོ་མི་ཆོད་པ་དང་
། དེའི་
ཚོར་བདེན་པར་དམིགས་ནས་འཇུག་པས་སླར་ཡང་སྲེད་པ་འདོད་ཆགས་འདྲེན་པ་དང་
རྒྱུ་མཚན་དོན་དམ་པའི་ངོ་བོ་ཉིད་རྟོགས་པ་དང་བྲལ་བའི་ཕྱིར་ཞེས་པའི་ཤུགས་ཀྱི་དོན་འཁོར་གསུམ་
། འདིར་
མི་དམིགས་པར་རྟོགས་པའི་ཤེས་རབ་བསྒོམ་པས་འདོད་ཆགས་སོགས་ཉོན་མོངས་ལྡོག་པ་ནི
འོག་ཏུ། གང་ཚེ་ཚོར་བ་འགའ་མེད་ཅིང་། །ཚོར་བའང་ཡོད་པ་མ་ཡིན་པ། །དེ་ཚེ་གནས་སྐབས་
འདི་མཐོང་ནས། །སྲེད་པ་ཅི་ཕྱིར་ལྡོག་མི་འགྱུར། །ཞེས་གསུངས་པས་ཤེས་ཤིང་དེ་ལྟར་ན། བསྟོད་
པ་དོན་དང་ལྡན་པར། དགག་སྒྲུབ་སྦྱོར་བ་ཀུན་ཚང་བ། ། ཁྱོད་གསུང་ཐར་འདོད་ཡོངས་ཀྱི་གསོལ།
ཞེས་བསྔགས་པ་ལྟར་ཁོ་བོ་ཅག་གི་༧ཡབ་རྗེ་འཇམ་མགོན་བླ་མའི་དགོངས་བཞེད་ཤིང་རྟ་ཆེན་པོའི་
ལམ་སྲོལ་འདི་ཉིད་དངོས་སྟོབས་རིགས་པའི་རྩལ་གྱིས་ཚད་མར་གྱུར་པའི་ལུགས་མཆོག་ཏུ་ཡིད་

24g
ཆེས་པས་དྲངས་པའི་ཆེད་དུ་བརྗོད་པ་ནི། རབ་འབྱམས་རྒྱལ་བའི་དཀྱིལ་འཁོར་ཡོངས་རྫོགས་
པར༑ ༑ མཁྱེན་རབ་རལ་གྲི་འབར་བ་ཁྱོད་ལ་གཏད། །མ་ལུས་ཆོས་མཛོད་བུ་སྟི་ཀ་ཡང་སྟེ། །རྒྱལ་
རྣམས་ཏིང་འཛིན་བཞེངས་སྙམ་རྟོག་མ་གྱུར། །འོན་ཀྱང་ཆེས་ཟབ་གསང་བའི་སྒྱུ་འཕྲུལ་ལས།
འཇམ་དབྱངས་གཞོན་ནུ་ངུར་སྨྲིག་གར་གྱིས་རྩེན། །རྒྱལ་སྲས་དཔའ་བོ་རྡུལ་གྱི་གྲངས་སྙེད་ཀྱང་།
ཡ་མཚན་འཕྲུལ་ལ་རིངས་པས་ལྷག་པ་བཞིན། ། ཞེས་བྱ་བ་ནི་རང་བཞིན་བརྗོད་པའི་དབྱངས་ཀྱིས་
མཆོད་པའི་སྤྲིན་གྱི་མེ་ཏོག་གི་བླ་རས་ཀུན་ཏུ་བྲེས་པའོ། ༈ གཉིས་པ་བདེན་གཉིས་དང་འབྲེལ་
བའི་ཚུལ་ལ། །རྒྱན་ལས། རབ་ཏུ་སྨྲ་རྣམས་བརྒྱུད་མར་རྒོལ། །ཞེས་དང་། བཀའ་བསྒྲུབ་ཏུ།
འདི་ལ་གལ་ཏེ་མོས་མེད་གྲུབ་པ་ཡིན། །ཞེས་གསུངས་ཤིང་། འཕགས་པསཀྱང་། ཟབ་མོ་ལུ་
འཁྲིགས་ཅན་འཇིགས་པ། །ཞེས་པ་ལྟར་དོན་ལ་གནས་པས། ཇི་སྐད་དུ། ། སྔོན་དུས་འཁྲུལ་
པའི་ནགས་འབྱམས་བུད་ཤིང་དག །མཁས་གྲུབ་ཀླུ་དབང་བྱེ་བའི་མཁྱེན་རབ་ཀྱི། ། སྟོང་ཕྲག་ཉི་
མ་འབར་བས་བསྲེགས་པའི་ཐལ། ལྷོག་སྟེ་སྙིང་པོ་ལེན་ལ་རྨོངས་པ་བྲེལ། །དེ་ཕྱིར་ལུང་རིགས་
མི་བཟད་དྲག་སྔགས་ཀྱི། །སྤྲིན་སྒྲས་དྲེགས་པའི་ཐོད་པ་དྲལ་བ་དང་། །ལྷན་ཅིག་དམ་བཅས་
བཅུད་ཀྱང་ཡལ་བ་ཡི། །རྙེད་ཐོབ་དམ་པ་སྦྱིན་ལ་དེང་འདིར་བརྩོན། །འདིར་ཕྱོགས་སྔ་བཀོད་
པ་དང་། དེ་དགག་པའོ། །དང་པོ་ནི། ཊིཀྐར། བདེན་མེད་ནི་རྣམ་གྲངས་པའི་དོན་དམ་ཙམ་
དང་༑ ༑མཐའ་ཀུན་དང་བྲལ་བའི་སྟོང་ཉིད་ནི་རྣམ་གྲངས་མ་ཡིན་པའི་དོན་དམ་ཉིད་ཡིན་ལ། རང་
རྒྱུད་པའི་གཞུང་དུ་སྔ་མ་དང་། ཐལ་འགྱུར་བའི་གཞུང་དུ་ཕྱི་མ་ཉིད་རྩལ་དུ་བཏོན་ནས་བཤད་ལ།
དངོས་པོའི་གནས་ལུགས་དོན་དམ་པའི་བདེན་པ་ནི། ཡོད་མེད་སོགས་ཀྱི་མཐའ་ཀུན་དང་བྲལ་བས་
བློ་ཡི་སྤྱོད་ཡུལ་མིན་ཏེ། བློ་དང་སྒྲ་ནི་ཀུན་རྫོབ་ཡིན་གྱི་དོན་དམ་པ་མ་ཡིན་པའི་ཕྱིར་རོ། །ཞེས་
ཟློས་སོ། །གཉིས་པ་ནི་འདི་ལྟར་བདེན་སྟོང་དང་བདག་མེད་པ་ལས་ལྷག་པའི་གནས་ལུགས་མཐར་
ཐུག་དོན་གཞན་དུ་མེད་ཅིང་། དེ་སྤོང་བའི་གཉེན་པོ་མཐར་ཐུག་པ་བདག་མེད་རྟོགས་པའི་ཡེ་ཤེས་
ཉིད་ཡིན་པར་མདོ་སྔགས་ཀུན་མཐུན་པའི་ཕྱིར་ཏེ། ཤེར་མདོ་དང༌། དེའི་དགོངས་འགྲེལ་དབུ་

249
མ་རིགས་པའི་ཚོགས་རྣམས་སུའང་རང་བཞིན་མེད་པ་ཉིད་རྒྱ་ཆེར་བསྟན་ཞིང་། རྒྱུད་སྡེ་འོག་མ་
གསུམ་དུའང་མཚན་མེད་རྣལ་འབྱོར་མཆོག་ཏུ་གསུངས་ལ། རྣལ་འབྱོར་བླ་ན་མེད་པའི་རྒྱུད་དུའང་
འདུས་པའི་སེམས་ལེར་རིགས་དྲུག་གི་དོན་དམ་པའི་བྱང་ཆུབ་ཀྱི་སེམས་བདག་མེད་པའི་རྣམ་པ་
ཅན་དང་། དེ་བཞིན་དུ་ལེའུ་དགུ་པ་སོགས་དང་། བདེ་མཆོག་གི་རྒྱུད་དུའང་། རྒྱུ་སོགས་སྟོང་པ་
སྔོན་འགྲོ་བ། །ཞེས་སོགས་དང་། རྟོག་པ་བཞི་པར། ཆོས་ཐམས་ཅད་བདག་མེད་པའི་ངོ་བོར་
བྱས་ནས། ཞེས་གསུངས་པ་རྣམས་ལ་བསྙོན་དུ་མེད་པའི་ཕྱིར། ཁྱོད་ཀྱིས་ཡུལ་ལ་བདག་མེད་
མཐོང་ན་ནི་ཞེས་དྲངས་ནས་ཡུལ་སྟོང་པར་མཐོང་བ་ཁོ་ན་ལས་གཞན་རྩད་ནས་ལྡོག་ཐབས་མི་སྲིད་
སྟོང་པ་ཉིད་སྟོན་པའི་སྐབས་སུ་གཟུགས་ལ་སོགས་པ་དགག་པ་མེད་པར་དགག་པ་
དེ་ཞེས་དང་། 
མ་ཡིན་པར་བཀག་ཀྱང་མཐར་གཏུགས་ན་དངོས་པོར་ཞེན་པས། ཞེས་ཕྱོགས་སྔ་
ཁོ་ན་ཡིན་ཏེ། 
ཕྱི་བསྲེས་ཤིང་བཤད་དེ་གང་སྨྲས་པ་ཐམས་ཅད་དེ་འདྲ་ཤ་སྟག་སྟེ། ཊིཀྐར། དེ་ལས་སླར་མེད་
པ་ཉིད་ཀྱང་གནས་ལུགས་མཐར་ཐུག་གི་དོན་དུ་མི་བཞེད་དེ། ཞེས་བཤད་ནས་དེའི་ཤེས་བྱེད་དུ་
་ དབུ་མ་རྒྱན་ལས། སྐྱེ་ལ་སོགས་པ་མེད་པའི་ཕྱིར། ། སྐྱེ་བ་མེད་ལ་སོགས་མི་སྲིད། །ཅེས་པའི་
གཞུང་དྲངས་པས་ལུང་དེའི་སོགས་སྒྲ་གཉིས་ཀྱིས་མཐའ་བཞི་དང་བྲལ་བ་མི་སྟོན་ན་ཅི་ཞིག་སྟོན
། དེ་ལྟར་ན་ཁྱེད་
སྟོན་ན་རང་རྒྱུད་པའི་གཞུང་དུ་དོན་དམ་སྔ་མ་ཉིད་སྟོན་ཟེར་བ་སུན་ཕྱུང་བའི་ཕྱིར
ཅག་གིས་བདག་མེད་པར་བཟུང་ན་མེད་མཐའ་དང་ཡོད་པར་བཟུང་ན་ཡོད་མཐར་ལྷུང་བར་བཤད་
པས་དེ་ལྟ་ན་གཉིས་ཀ་མིན་པར་བཟུང་ན་གཉིས་མིན་གྱི་མཐར་ལྷུང་བའི་ཕྱིར། དེའི་ཕྱིར་གང་དུའང་
འཛིན་པ་མེད་པས་ཧ་ཤང་མ་ཡ་ནའི་རྗེས་སུ་སོང་བ་ལ་ཐེ་ཚོམ་མེད་དེ། ལྷག་མ་མ་ལུས་པ་བགོ་
སྐལ་དུ་ཐོབ་པའི་ཕྱིར་ལེ་ལན་བདའ་བའང་མེད་དོ། །ཤེར་འབྱུང་གིས་ཀྱང་། དེ་ལྟ་ན་རང་བཞིན་
མེད་པ་ཉིད་དངོས་པོ་རྣམས་ཀྱི་གཉུག་མ་ཡིན་ཏེ་དོན་དམ་པའི་རང་བཞིན་གྱིས་བགནས་པ་ནི་མ་ཡིན་
ནོ༑ ༑ཞེས་སོགས་རྒྱ་ཆེར་གསུངས་སོ། །འདིར་དགག་པ་གཉིས་ཀྱིས་རྣལ་མ་གོ་ཞེས་རྒྱ་བོད་ཀྱི་
མཁས་པའི་རིགས་པ་ཡང་ཁས་འཆེ་མོད། རང་གསོད་པའི་མཚོན་ཆ་རང་གིས་བརྡར་བ་སྟེ། བདེན་

2s0
མེད་དུ་མེད་ན་བདེན་གྲུབ་དང་། བདེན་གྲུབ་མ་ཡིན་པ་མིན་ནའང་བདེན་གྲུབ་ཏུ་འགྱུར་བའི་ཕྱིར།
བློ་གསར་བུ་བ་རྣམས་ཀྱི་སྤྱོད་ཡུལ་ཡིན་ལོག་མིན་ལོག་གི་བསྡུས་ཚན་ལ་ཡང་རྒྱུས་མེད་པའི་རང་
ཆོས་ཏེ་གྲུབ་མཐའི་ཁ་འཛིན་ནི་ཚེགས་ཆེ་བར་སྣང་ངོ༌། །དེ་བཞིན་དུ་ཡོད་རྟོགས་མེད་རྟོགས། ཁྱབ་
པ་སྒོ་བརྒྱད་དང་སྒོ་རེ་བཞི་ལས་དོན་གཅིག་མི་གཅིག །ཐལ་འགྱུར་གྱི་རྟགས་ལོག་ཆོས་ལོག་ལྡོག་
པ་འཕེན་མི་འཕེན། རྗེས་ཁྱབ་ངེས་བྱེད་ཀྱི་ཚད་མ་གསུམ་སོགས་ལ་རེ་བ་མེད་ཀྱི། ཡིད་ལ་ཉལ་
བའི་ལུས་མེད་ཀྱི་གདོན་ཆེན་པོས་ནི་རྟག་ཏུ་གཙེས་པར་ངེས་སོ། །འཕགས་པས་རང་བཞིན་མེད་
པ་ཉིད་ལོག་ན། །རང་བཞིན་སྟོད་དུ་རབ་གྲུབ་འགྱུར། །ཞེས་གསུངས་པ་དང་། བརྗོད་མེད་ཀྱི་
བདག་འགོག་ཚུལ། ཤེས་བྱ་ལྔའི་རྣམ་གཞག་མི་འགལ་བ་སོགས་མཁས་པའི་དགའ་སྟོན་ལ་ལོངས་
སྤྱོད་པའི་སྐུལ་བ་ནི་ཆེས་དམན་པའོ། །དེ་ཡང་ཡུལ་དོན་དམ་པར་མེད་པ་དང་། ཐ་སྙད་དུ་ཡོད་
པ་འདུ་འབྲལ་མེད་པ་ནི། ་འཕེལ་བྲི་སྤངས་པའི་གནས་པ་ཡིན། །ཞེས་དང་། རྒྱན་དང་རྒྱུད་
བླར༑ ༑ འདི་ལ་བསལ་བྱ་ཅི་ཡང་མེད། །གཞག་པར་བྱ་བ་ཅུང་ཟད་མེད། །ཅེས་དང་། འཇུག་
པར༑ ༑སྟོང་ཉིད་དག་ལས་རབ་ཏུ་སྐྱེ་བར་འགྱུར། །ཞེས་སོགས་མདོ་རྒྱུད་དུ་མའི་དགོངས་པ་
ཡིན་ཀྱང་། དེ་ལྟ་ནའང་ཁྱེད་ཅག་དབུ་མ་པར་ཡང་མི་འགྱུར་ཏེ། དབུས་ལ་གནས་པ་མེད་པའི་
ཕྱིར༑ ༑དེར་གནས་ན་གཉིས་མིན་གྱི་མཐའ་ལ་གནས་པར་འདོད་པའི་ཕྱིར་རོ། །མཐའ་བཞི་
དང་བྲལ་བ་ལ་གནས་ནའང་མེད་མཐའ་ལ་གནས་པར་འགྱུར་ཏེ། བདེན་གྲུབ་དང་བྲལ་བ་ལ་དེའི་
ཕྱིར༑ ༑དེར་ཐལ། བདེན་མེད་ལ་གནས་པ་བཀག་པའི་ཕྱིར། ཡོད་ཟེར་ཚད་ཡོད་མཐའ་དང་།
མེད་ཟེར་ཚད་མེད་མཐར་ཁས་བླངས་པའི་ཕྱིར་ཏེ། མདོར། ཡོད་དང་མེད་པ་འདི་གཉིས་མཐའ་
ཡིན་ཏེ། །མཁས་པས་དབུས་ལའང་གནས་པར་མི་བྱའོ། །ཞེས་པའི་དགོངས་པ་དེ་ལྟར་འདོད་
པའི་ཕྱིར་དང་། སྡུད་པར། གནས་མེད་གནས་ཡིན་འདི་ནི་རྒྱལ་བས་གནས་པར་གསུངས། །ཞེས་
དང་༑ ༑ རྒྱན་ལས་ཀྱང་། གནས་བྲལ་དང་། གནས་དང་ཞེས་གསུངས་པས་གནས་པ་མེད་དགོས་
ནི༑ ༑གནས་མེད་པའང་དེ་བཞིན་གསུངས་པས་སྟོབས་མཚུངས་སོ། །དེ་བཞིན་དུ་མདོ་སྡེ་རྒྱན་

251
ལས༑ ༑མེད་པ་གང་ཡིན་དེ་ཉིད་ནི། །ཡོད་པ་ཡི་ནི་དམ་པར་འདོད། །རྣམ་པ་ཀུན་ཏུ་མི་དམིགས་
པ༑ ༑དམིགས་པ་ཡི་ནི་མཆོག་ཏུ་འདོད། །ཅེས་སོགས་གཞུང་ཀུན་ཏུའང་ཡོད་པ་དང་དམིགས་
པ་དང་བསྒོམ་པ་དང་འབྲས་བུ་རྣམས་མ་བཀག་པའི་ཕྱིར། ཁྱོད་ཀྱིས་ཆོས་ཀྱི་དབྱིངས་སྒྲོ་འདོགས་
སོ་གཉིས་དང་བྲལ་བ་མངོན་སུམ་དུ་མ་བྱས་པ་དེ་སྲིད་དུ་ཤེར་ཕྱིན་མཚན་ཉིད་པ་མ་ཡིན་ཞེས་ཀྱང་
ཕལ་ཆེར་བརྗོད་བྲལ་ཁ་བྱུང་སྒོམ་ངན་ཁྱོད་འཁྲུལ་རྒྱུ་ཞེས་པ་ལྟར་ཀེ་ཏ་ཀའི་མིང་
བཤད་མོད། 
ཕྲལ་བ་ལ་ཞུགས་སོ། །འདི་སྐད་ཅེས་ཀྱང་བྱ་སྟེ། མདོ་རྒྱུད་དྲང་ངེས་ཆུ་གཏེར་རླབས་ཕྲེང་གིས།
འཇིགས་པས་གནས་མེད་མཐའ་ལ་ཞེན་པ་རྣམས། །རྣམ་དཔྱོད་གྲུ་གཟིངས་དམ་པའི་མགོན་དང་
བྲལ༑ ༑གཏོལ་མེད་ཅིང་ཡང་མེད་པ་རྟེན་དུ་འཆའ། ། ཨེ་མ་ཆོས་ཀྱི་སྒོ་མོ་ཇི་སྙེད་པ། །ཤིང་རྟ་
ཆེན་པོའི་དྲི་མེད་རིགས་ལམ་ནས། །ལམ་གྱི་ལུས་སུ་རྫོགས་པའི་ཡིད་ཀྱི་བཟོ། །འདི་ཀོ་ཐར་འདོད་
ཡོངས་ཀྱི་བགྲོད་གཅིག་ལམ། །ཞེས་ཀྱང་བསྔགས་སོ། །གཞན་ཡང་། ཉན་ཐོས་སྡེ་པས་གང་
ཟག་གི་བདག་མེད་པ་དང་། རང་བཞིན་གྱིས་ཡོད་པར་བཟུང་ན་མཐའ་གཉིས་སུ་ལྷུང་བར་འདོད་
རྣམ་རིག་པས་མདོ་རྒྱུད་ཟབ་མོ་མཐའ་ཡས་པའི་དགོངས་དོན་འགྲེལ་ཞིང་
པར་ཐལ་བ་དང་། 
ལམ་འདི་ཉིད་དང་སྒྲུབ་པ་འདི་ཉིད་ཀྱིས་གྲུབ་པ་དང་བདེ་བ་བློ་ན་མེད་པའི་མྱང་
དགོངས་འབྲེལ་དུ། 
འདས་འཐོབ་པར་འགྱུར་ཞེས་སྟོང་པ་ཉིད་དང་བདག་མེད་པ་རྟོགས་པའི་ལམ་མཆོག་ཏུ་གསུངས་
མཐའ་དེ་གཉིས་ཀྱི་དབུས་གང་ཡིན་པ་ནི་དབུ་མའི་ལམ་མོ། །ཞེས་
ཤིང་༑ ༑འོད་སྲུང་ལེའུར། 
གསུངས་པ་དབུ་སེམས་ཀུན་གྱིས་སོར་བཞག་ཏུ་བྱེད་ཀྱང་ཁྱེད་ཅག་གིས་ད་དུང་དེ་ལས་འདའ་བར་
སྨྲ་བ་ནི་མཐའ་ལྔ་པའི་གཡང་དུ་མཆོང་བར་འདོད་པ་སྟེ་མཐའ་གཉིས་ཀྱི་དབུས་ལ་གནས་པར་མི་
རུང་ན་དབུས་དེ། གཉིས་ཀ་དང་གཉིས་མིན་དེ་དག་ལས་གཞན་པའི་མཐའ་གང་ཡིན། །དབུ་མ་
ཞེས་པའི་དབུས་མེད་པར་ཐལ་བའི་ཕྱིར། །དབུས་མཐའ། སྟོང་པ་མ་ཡིན་མི་སྟོང་མིན། །ཡོད་
ཞེས་སོགས་ཀྱིས་ཤེར་མདོའི་དགོངས་པ་འགྲེལ་པའི་ཚུལ་ཀུན་མཁྱེན་
པས་མེད་པས་ཡོད་པས་ན། །
གཉིས་པས་རྣམ་པར་བཞག་པ་ལྟར་རྣམ་རིག་པའི་ལུགས་འགྲེལ་དགོས་ཤིང་། མདོ་རྒྱན་དུ། ཡོད་

252
མིན་མེད་མིན་དེ་བཞིན་མིན་གཞན་མིན། །ཞེས་དང་། མངོན་རྟོགས་རྒྱན་ལས། དེ་ལ་རྟག་ལ་
སོགས་ཚུལ་གྱི། །ཞེས་དང་། མངོན་རྟོགས་རྒྱན་ལས། དེ་ལ་རྟག་ལ་སོགས་ཚུལ། །ཞེས་
གསུངས་པས་རྣམ་རིག་པ་དང་། རང་རྒྱུད་པས་ཀྱང་མཐའ་ཀུན་དང་བྲལ་བའི་སྤྲོས་བྲལ་སྟོང་
པ་ཉིད་རང་རང་གི་གཞུང་རྣམས་སུ་བཤད་པར་འདོད་དགོས་ཤིང་ཁས་ཀྱང་ལེན་པའི་ཕྱིར། ཁྱོད་
ཀྱིས་རང་རྒྱུད་པས་རྣམ་གྲངས་ཙམ་དང་། ཐལ་འགྱུར་བས་རྣམ་གྲངས་མ་ཡིན་པ་ཙམ་འདོད་
ཟེར་བས། དེ་ལྟ་ན་དོན་དམ་སྔ་མ་ཕྱི་མར་འཇུག་པའི་སྒོ་ཡིན་ཞེས་ཀྱང་བྲིས་པས། དེ་ལྟར་གཉིས་
སུ་དབྱེ་ཞིང་སྔ་མ་སྒོར་འདོད་པ་སྔར་མ་བྱུང་བའི་གྲུབ་མཐའ་ལྔ་པ་ཁྱོད་ཀྱི་ལུགས་ཡིན་ནམ། རང་
རྒྱུད་པས་ཕྱི་མ་འདོད་པ་ཁྱོད་ཀྱིས་དབུ་མ་རྒྱན་གྱི་སྐྱེ་བ་མེད་ལ་སོགས་མི་སྲིད་ཅེས་པའི་ལུང་དྲངས་
པས་ཁས་བླངས་མོད། རིགས་པས་བརྡའ་སྤྲད་ན། རང་རྒྱུད་པའི་ལུགས་ལ། བདེན་གྲུབ་ཀྱི་
ཡོད་མཐའ་བཀག་པའི་སྟོང་ཉིད་དང་། མཐའ་བཞི་དང་བྲལ་བའི་སྟོང་ཉིད་གང་མི་འདོད་ཅེས་
བརྟགས་པས་ཤེས་ཤིང་། ཐལ་འགྱུར་བས་དོན་དམ་གཉིས་སུ་མི་འབྱེད་ཅེས་གསལ་བར་སྨྲས་
པས་དེ་ལྟ་ན། དེའི་དོན་དམ་པར་མ་གྲུབ་པ་མཐའ་བཞི་དང་བྲལ་བའི་སྟོང་ཉིད་ཆེན་པོར་འདོད་
པར་ཐལ། །རྣམ་གྲངས་པར་མི་འདོད་པ་དེའི་ཕྱིར། འདོད་མི་ནུས་ཏེ་སླར་མེད་པ་ཉིད་ཀྱང་ཞེས་
སྔར་ཊིཀྐར་དྲངས་པ་དེའི་ཕྱིར། ཡང་ཊིཀྐར། ཐལ་རང་གི་ཤིང་རྟ་ཆེན་པོ་དེ་དག་མཐར་ཐུག་
གི་དགོངས་པའི་གནད་ལ་ཁྱད་པར་ཅི་ཡང་མེད་ཀྱང་། ཞེས་ཟེར་བ་མི་འཐད་པར་ཐལ། དེ་ལྟ་
ན་ཕྱོགས་གྲུང་དང་ཆོས་སྐྱོང་སོགས་རྣམ་རིག་པ་རྣམས་དང་། བྱེ་མདོ་སོགས་ལ་མཚུངས་པར་
ཐལ་བའི་ཕྱིར། གཞན་དུ་ན། འཕགས་པས། མི་འདྲ་ཉིད་དེ་དེ་ཡིན་ན། །ཁྱད་པར་གཏན་
ཚིགས་བརྗོད་པར་གྱིས། །ཞེས་པ་ལྟར་སྨྲ་དགོས་ནའང་ཁས་ལེན་མེད་པ་དང་། ལུགས་མེད་པ་
ལས་རྟེན་གཞན་ཚད་མས་བསལ་ལོ། །ལེགས་ལྡན་དང་ཟླ་བའི་རྩོད་ཚུལ་རྣམས་ཀྱང་ཞན་འདྲིང་
བ་ལ་ཞུགས་པ་ལྟར་གྱུར་ཅིང་། མཁས་པའི་རྗེས་སུ་ཟློས་ཏེ་ཀུན་རྫོབ་ཏུ་རང་མཚན་གྱིས་གྲུབ་པ་
འདོད་མི་འདོད་ཀྱི་ཁྱད་པར་སྨྲས་པའང་དོན་མེད་དུ་ངལ་བར་ཟད་དོ། །མདོ་སྔགས་གཉིས་ཀར་

253
ཡུལ་དང་ཡུལ་ཅན་གྱི་དོན་དམ་གཉིས་རེ་བསྟན་ཅིང་། རྟོག་གེ་འབར་པ་དང་། དབུ་མ་སྣང་བར་
ཡང་དོན་དམ་གསུམ་རེ་བཤད་ཅིང་། ཡུལ་ཅན་ལ་གཉིས་སྣང་ལོག་མ་ལོག་གིས་རྣམ་གྲངས་ཡིན་
མིན་ཀྱང་འཐད་དེ། རྣམ་གྲངས་དང་རྣམ་གྲངས་མ་ཡིན་པའི་སྐྱེས་བུ་དམ་པ་གཉིས་བཤད་པ་དང་།
རྫས་བཏགས་ལ་སྐབས་དོན་མི་འདྲ་བ་དུ་མ་བཤད་པ་དང་། ཀུན་བཏུས་སུ། ཐམས་ཅད་ཀྱང་
རྗེས་སུ་ཡོད་པའོ། །ཐམས་ཅད་ཀྱང་བཏགས་པར་ཡོད་པའོ། །ཞེས་གསུངས་པ་ལྟ་བུ་ཡིན་པས་
ཁབ་མིག་ལྟར་དོག་པའི་བློས་གཞུང་ཆེན་ནམ་མཁའ་འཇལ་བར་རེ་བ་ནི་ཆེས་འཁྲུལ་ལོ། །ཁྱེད་
ཅག་གིས་རང་གི་ཞེ་འདོད་ཀྱང་ལེགས་པར་བརྡའ་སྤྲོད་པར་མ་ནུས་ཏེ། བདེན་མེད་ནི་ཡོད་མཐའ་
དང་༑ ༑ ཐ་སྙད་དུ་ཡོད་པ་མེད་མཐའ་ཙམ་དང་བྲལ་བ་དང་། དེ་བཞིན་དུ་གཞན་གཉིས་ཀྱང་
ཡིན་པས་དབུ་མ་ཆེན་པོ་སྤྲོས་བྲལ་ནི་མཐའ་ཀུན་དང་བྲལ་བའི་ཉི་ཚེ་བར་མ་སོང་བས་རྣམ་གྲངས་
མ་ཡིན་པའོ་ཞེས་བསམ་སྣང་ངོ༌། །མདོར་ན་ཡུལ་གྱི་ངོས་ནས་མཐའ་དང་བྲལ་ཚུལ། །ཡུལ་
ཅན་བློས་མཐའ་ཁེགས་ཚུལ་རྣམས་ལེགས་པར་ཕྱེ་དགོས་པས་འདི་ལྟར། སྟོང་ཉིད་ཆད་མཐའ་
དང་བྲལ་བ་ཡིན་ཡང་དེ་བཀག་ཙམ་མ་ཡིན། ། ཐ་སྙད་དུ་ཡོད་པ། ཡོད་མཐའ་དང་བྲལ་བ་ཡིན།
དེ་བཀག་ཙམ་མ་ཡིན། བདེན་མེད་རྟོགས་པའི་བློས་ཐ་སྙད་དུ་མེད་པའི་ཆད་མཐའ་མ་ཁེགས། ཐ་
སྙད་དུ་ཡོད་པར་རྟོགས་པའི་བློས་ཆད་མཐའ་དངོས་དང་། རྟག་མཐའ་ཤུགས་ལ་ཁེགས་པའི་རྣམ་
གཞག་བྱེད་དགོས་ལ། ལུང་རིགས་ཀྱི་རྣམ་འགྱུར་མི་འདྲ་བ་ཡང་མང་དུ་མཐོང་ངོ༌། །ཆོས་ཀུན་
གདོད་མ་ནས་སྤྲོས་པའི་མཐའ་བརྒྱད་དང་བྲལ་བ་དང་། བདེན་གྲུབ་ཀྱི་གཅིག་དང་དེའི་དུ་མ་གང་
རུང་དང་བྲལ་བ་དང་། མཐའ་བཞི་དང་བྲལ་བའི་རྟགས་ཀྱིས་རང་བཞིན་གྱིས་མེད་པར་བསྒྲུབ་
པའི་ཕྱིར་ན། ཆོས་ཀུན་གཞི་དབུ་མར་གྲུབ་བོ། །ཡང་ཟླ་བས།. ཁྱོད་ཀྱི་རྣལ་འབྱོར་བདག་མེད་་
མཐོང་བ་ཡིས། །གཟུགས་སོགས་དེ་ཉིད་རྟོགས་པར་མི་འགྱུར་ཞིང་། །ཞེས་སོགས་གསུངས་པ་
མི་འཐད་པར་ཐལ། རང་གི་བདག་མེད་མཐོང་བས་ཀྱང་གནས་ལུགས་དེ་ཁོ་ན་ཉིད་རྟོགས་པར་
མི་འགྱུར་བའི་ཕྱིར། རྟགས་ཁས་བླངས་ཏེ། ཊིཀྐར། དངོས་པོ་རང་བཞིན་མེད་པར་མ་ཤེས་ན་

154
གནས་ལུགས་མཐའ་བྲལ་ལ་ངེས་པ་སྐྱེ་བའི་སྐབས་མེད་པས་སོ། ། འོན་ཀྱང་མེད་པ་ཉིད་དེ་ཙམ་
ཁོ་ན་གནས་ལུགས་མ་ཡིན། ཞེས་པའི་ཕྱེད་སྔ་མ་སྔར་རྒོལ་བཤད་པ་དང་མཐུན་པས་ཐལ་འགྱུར་
བས་གཉིས་སུ་མི་འབྱེད་པ་འགལ་ལ། ཕྱི་མར། ཉིད་དང་། ཙམ་དང༌། ཁོ་ན་སུམ་སྦྱོར་དུ་
བརྩེགས་པའི་འཐུག་གེ་བ་ནི་གསུང་རབ་དགོངས་འགྲེལ་དང་བཅས་པའི་གཞུག་ལམ་ལས་འཁྱོག་
པའི་གནོད་ཆེ་བའི་ནང་ཉམས་ཐོན་པ་དང་། ཚིག་སྦྱོར་ལ་མཁས་པའི་སྒེག་པའི་ཉམས་ཀྱིས་རོལ་
བའང་ཡིན་མཆི། །དེ་ལྟ་མ་ཡིན་ན་བདེན་མེད་གནས་ལུགས་མིན་ནོ་ཞེས་གབ་སྦས་མེད་པར་ཁ་
དམར་གདག་པར་ཇི་ལྟར་དོགས། མཁས་པའི་ཟོབ་ཀྱི་ནང་ཆ་སྟོན་པའི་ཚིག་གི་ཕོ་ཉ་འདི་ཅི་ཕྱིར་
མངག་མཛུབ་མོ་ནང་དུ་ཁུག་ལ་རང་བཞིན་གསལ་བའི་མེ་ལོང་འདིར་ཡང་ཡང་ལྟོས་ཤིག །ཡང་
ཟླ་བས། རང་དབང་བའི་རྟག་བདག་དེ། ངར་འཛིན་གྱི་དམིགས་པའི་གཏད་སོ་མི་བྱེད་པས་དེ་
མེད་པར་མཐོང་བས་བདག་ལྟ་རྩ་བ་ནས་འབྱིན་པ་མཚར་ཞེས། བདག་མེད་རྟོགས་ཚེ་རྟག་པའི་
བདག་སྤོང་ཞིང་། །འདི་ནི་ངར་འཛིན་རྟེན་དུའང་མི་འདོད་པ། །དེ་ཕྱིར་བདག་མེད་ཤེས་པས་
བདག་ལྟ་བ། །དཔྱིས་ཀྱང་འབྱིན་ཞེས་སྨྲ་བ་ཤིན་ཏུ་མཚར། །ཞེས་གསུངས་པ་ལ། ཁྱོད་ཀྱིས་
ང་ལྷག་པར་འགལ་འདུ་སྨྲ་བའི་བླུན་པོ་ཡ་མཚན་ཅན་ཞིག་ཡིན་ཞེས་ཕྱོགས་སྔར་འཚང་ག་བྱས་སམ།
དཔེ་དང་ཡང་འགལ་ཏེ། སྦྲུལ་གྱི་འཇིགས་པ་སེལ་ཕྱིར་སྦྲུལ་མེད་པར་བསྟན་པ་ཉིད་ལེགས་ཀྱི།
སྦྲུལ་ཡོད་པ་དང་མེད་པ་དང་གཉིས་ཀ་དང་གཉིས་མིན་གང་ཡང་མིན་ཞེས་སྨྲས་ན། ཀྱེ་མ་གཏིང་
ནས་སྨྱོ་ལངས་པ་དྲག་པོ་ཞིག་དང་ཡང་ཕྲད་སྙམ་ནས་ཅི་བྱ་གཏོལ་མེད་དུ་ཕྱིན་ཞིང་འཇིགས་པས་
འཇིགས་པ་ལ་བོགས་འདོན་པའི་བརྡའ་སྤྲོད་མཁན་པོ་ཁྱེད་ཅག་གི་མན་ངག་དེ་ནི། སྟོང་ཆེན་གྱི་
ཟླར་གསང་ཆེན་དུ་འདུག་ཅིང་དཔལ་ལྡན་ཟླ་བས་ཀྱང་མ་དགོངས་པས་གཏེར་དུ་སྦས་ལ་གྲུབ་དབང་
པདྨ་སཾ་བྷ་ཝའི་མན་ངག་ལྟར་འདོན་པའི་སྦྱོར་བའང་མ་བྱེད་དང་སྔར་ལྟར་འཇིགས་སུ་དོགས་སོ།
གལ་ཏེ་དང་པོ་མེད་པ་བསྟན་ནས་རྗེས་སུ་ཅི་ཡང་མ་ཡིན་པ་སྟོན་ཟེར་ན། སྦྲུལ་མེད་པར་བག་ཕབ་
པ་ལ་སླར་ཡང་སྤྲུལ་ཡོད་མིན་མེད་མིན་གྱི་ཚིག་ཡིད་བརྟན་མེད་པ་ཞིག་སྨྲས་ཏེ་བགས་ཀྱིས་འཇིགས་

255
པ་སློང་བར་བྱེད་པ་ཁྱོད་ནི་བརྡའ་སྤྲོད་པའི་གྲངས་ནས་བཏོན་པ་ཡིན་ནོ། །ཧྭ་ཤང་གི་ལྟ་བར་སྨད་
ཁུལ་གྱི་ཟོབ་ཆེ་ན་ཡང་། དེས་རྒྱབ་རྟེན་དུ་དྲངས་པའི་ལུང་རྣམས་སེམས་ཀྱི་གཏད་སོར་འཆའ་
ཞིང་༑ ༑ཡོད་མེད་དང་བླང་དོར་ཤེས་དང་ཤེས་བྱ་གང་ཡིད་ལ་བྱེད་ཀྱང་བདག་འཛིན་ལམ་ལ་
གེགས་བྱེད་ཀྱི་སྒྲིབ་པར་འདོད་པའི་ཕྱིར་ན་ཁྱེད་རྒྱ་ནག་ནས་ད་ལྟ་རབ་བྱུང་གི་གཟུགས་ཀྱིས་བྱོན་
པ་གོར་མ་ཆག་གོ །ཁོ་ན་རེ། བདག་མེད་དོ། །ཐ་སྙད་དུ་ཡོད་དོ་སྙམ་དུ་ཞེན་པའང་མི་ཟློག་གམ་
ཞེ་ན། ཁྱེད་ཅག་འདི་འདྲ་ལས་འཁྲུལ་བར་སྣང་སྟེ། ཚད་མ་མདོར། མིང་དང་རིགས་སོགས་
སྦྱོར་བ་ཡི། །རྟོག་པ་དང་བྲལ་མངོན་སུམ་མོ། །ཞེན་རིག་རྟོག་པའི་མཚན་ཉིད། ཅེས་གསར་བུ་
བ་རྣམས་ལའང་གྲགས་པ་ནི། རྣམ་འགྲེལ་ལས། རྟོག་པའི་དྲ་བ་རྣམ་བསལ་བས། །གསལ་བ་
ཉིད་དུ་སྣང་བ་ཡིན། །ཞེས་གསུངས་པ་ལྟར་མངོན་སུམ་རྟོགས་ཚེ་དེ་དང་བྲལ་ཡང་ཚད་མས་རྟོགས་
པ་ཅི་ལ་འགལ། །ཁྱོད་ཀྱིས་སྡུད་པའི་ལུང་། ཕུང་འདི་སྟོང་ཞེས་རྟོགས་ནའང་ཞེས་ཡང་འཇུག་
བྲིས་མོད། དེ་འདྲའི་འཁྲུལ་བ་མཐའ་ཡས་པའི་ཕྱིར་དགག་པར་མི་སྤྲོའོ། །འཇུག་པར། བློ་
མེས་ཡན་ལག་ཅན་བསྲེག་ཡན་ལག་གོ །ཞེས་གསུངས་པས་བསྲེག་བྱ་སྲེག་བྱེད་སོ་སོར་གསལ་
བའི་ཕྱིར། རང་གིས་རང་བསྲེག་པ་བཀག་པའི་ཕྱིར་དང་། ཤིང་གཉིས་འདྲུད་པ་ལས་མེ་བྱུང་
སྟེ་བསྲེགས་པའི་དཔེ་ཡང་བྱ་བྱེད་ཐ་དད་པ་ཁོ་ན་སྟེ། གང་ལས་འབྱུང་བའི་གཞི་དང་། དེ་ལས་
བྱུང་བའི་མེ་གཅིག་ཏུ་ཇི་ལྟར་རིགས། དེའི་ཕྱིར་མདོ་སྡེ་རྒྱན་ལས། འདི་ན་དང་པོར་ཐོས་ལ་
བརྟེན་ནས་ཚུལ་བཞིན་ཡིད་ལ་བྱེད་པ་འབྱུང་། །ཚུལ་བཞིན་ཡིད་ལ་བྱེད་པ་གོམས་ལས་ཡང་དག་
དོན་ཡུལ་ཡེ་ཤེས་འབྱུང་། །ཞེས་དང་། རྒྱུན་ལས། ཡང་དང་ཡང་དུ་སེམས་པ་དང་། འཇལ་
དུང་ངེས་རྟོགས་སྒོམ་པའི་ལམ། །ཞེས་གསུངས་པ་ལྟར། ཐོས་བསམ་སྒོམ་གསུམ་གྱི་རྟོག་པ་
རིམ་གྱིས་བརྒྱུད་དེ་དེ་ཉིད་མངོན་སུམ་དུ་རྟོགས་པའི་བློ་འབྱུང་བ་ནི་མདོ་སྔགས་ཀུན་དགོངས་པ་མཐུན་
པ་སྟེ། སྔར་དྲངས་པ་དང་བཅོས་མ་བཅོས་ཀྱི་རྣལ་འབྱོར་རིམ་གཉིས་ཀྱིས་ཤེས་པའི་ཕྱིར། ཁོ་
ན་རེ། རྩ་བར། གང་ཚེ་དངོས་དང་དངོས་མེད་དག ། བློ་ཡི་མདུན་ན་མི་གནས་པ། །ཞེས་

256
གསུངས་པས་དངོས་མེད་ཀྱང་བློའི་ཡུལ་དུ་མེད་པ་མ་ཡིན་ནམ་ཞེ་ན། འོ་ན་སྔར་མདུན་དུ་གནས་
ལ་ཕྱིས་མི་གནས་པ་ཞིག་ཏུ་ཐལ། གང་ཚེ་ཞེས་དུས་ངོས་བཟུང་བའི་ཕྱིར། །དེས་ན་འདི་ལྟར།
སྔར་ཐོས་བསམ་གྱི་དུས་ན་ཡུལ་ཡུལ་ཅན་རྒྱང་ཚད་འབྲེལ་མེད་པ་ལྟར་སྣང་། དེ་ནས་ཞི་ལྷག་གིས་
རིམ་གྱིས་གཉིས་སྣང་སྦྱངས་ཏེ། སེམས་དང་གཉིས་སུ་མེད་པ་ལྟ་བུ་དང་གཉིས་སུ་མེད་པའི་སྣང་
བ་འབྱུང་སྟེ། དང་པོར་ཕྱི་རོལ་གྱི་གཟུང་སྣང་ཤས་ཆེ་བས་གཞན་དབང་ལ་འཇུག་ཅིང་འཛིན་པ་
ཕྱོགས་གཅིག་པའི་ཏིང་ངེ་འཛིན་དང་། སེམས་ཙམ་ལ་གནས་པའི་རྣལ་འབྱོར་གྱིས་སྦྱར། ཐ་
མའི་ཚེ་གཉིས་སྣང་ཕྲ་མོའང་ལོག་སྟེ་ཡོངས་གྲུབ་ལ་འཇུག་ཅིང་སྣང་མེད་གནས་པའི་རྣལ་འབྱོར་
གྱི་ས་ཐོབ་པར་གསུངས་ཏེ། རྣལ་འབྱོར་གྱིས་ལྔ་དང་། གསུམ་གྱི་མཐོང་ཐོས་མེ་དཔའི་རྨོངས་
པ་དག་ལ་ཅི་ཆ་ཡོད། ཁྱོད་ལྟར་ན་འགལ་བར་མཐོང་སྟེ། མདུན་ལྟ་བུར་ཡུལ་མི་གནས་པའི་བློ་
དེ་ཆོས་ཅན། ཡུལ་མེད་པ་ཅན་དུ་ཐལ། དམིགས་པ་མེད་པར་རབ་ཏུ་ཞི། །ཞེས་པའི་དགོངས་
པར་འདོད་པའི་ཕྱིར། འདོད་ན། འོག་ཏུ། ཤེས་བྱ་མེད་ན་ཅི་ཞིག་རིག །གང་གིས་ཤེས་པ་ཞེས་
བརྗོད་བྱེད། །ཅེས་པས་གནོད་པའི་ཕྱིར། ཁོ་ན་རེ། བློ་ཡང་མེད་དོ་ཞེ་ན། འོ་ན་གཉིས་ཀ་
མཉམ་དུ་མེད་པས་གང་ཞིག་གང་གི་མདུན་དུ་ཡོད་པ་དང་མེད་པའི་ཁྱད་པར་འབྱེད། མོ་གཤམ་
བུའི་མདུན་དུ་དེའི་ནུ་བོ་ཡོད་མེད་ཀྱི་དཔྱད་པ་དེ་ནི་མཁས་གཏམ་སྔོན་མེད་པ་ཞིག་གོ ། ཁྱེད་ལྟར་
ན་ཡུལ་ཤེས་ཀུན་མཐའ་བྲལ་སྟོང་པ་ཆེན་པོ་ཅི་ཡང་མེད་པ་དེའི་ཐུགས་ཀར་ཐིམ་པར་གསལ་ཏེ།
ཚད་མས་མ་དམིགས་ཤིང་ཚད་མ་ཡང་བཀག་པའི་ཕྱིར། དེས་ན་འདི་དག་གིས་བཤད་པ་ཇི་སྙེད་
པ་ཐམས་ཅད་ཐར་འདོད་ལོག་པའི་ལམ་དུ་འཁྲིད་པ་ཤ་སྟག་སྟེ། འཁོར་འདས་ཀྱི་ཆོས་ཀུན་དང་
མཐོང་བ་མངོན་གྱུར་ཀྱང་མེད་པ་འཇིག་རྟེན་རྒྱང་ཕན་ལས་ཀྱང་ཐ་ཆད་པ་སྟེ་མཆིལ་མའི་ཐལ་བ་
བཞིན་དོར་ཏེ། ས་གོང་མར་ཡོན་ཏན་གྲངས་འཕེལ་བ་ལྟར། རྫོགས་པའི་སངས་རྒྱས་ཀྱི་སར་
ཟླ་བ་ཉ་གང་བ་བཞིན་ཡོན་ཏན་ཡོངས་སུ་རྫོགས་པ་མཚན་དོན་དང་མཐུན་པར་བྱ་ཞིང་མཛད་པ་རྒྱུན་
མི་འཆད་པ་དང་ལྷུན་གྱིས་གྲུབ་པའི་ཚུལ་དཔེ་དྲུག་དང་དགུས་མདོ་དང་བྱམས་པས་གཏན་ལ་ཕབ་

257
ཅིང་༑ ༑རང་བཞིན་དོན་ནི་གྲུབ་དོན་དུ། ཞེས་པ་ལྟར་དྲི་མ་མེད་པའི་དངོས་སྟོབས་རིགས་པའི་
སྒོ་ནས་བསྒྲུབ་པ་དང་། རིགས་པའི་དབང་ཕྱུག་རྣམ་གཉིས་ཀྱིས་སྡེ་བདུན་མདོ་དང་བཅས་པ་ལས་
གསུང་བའི་ཚུལ་ལ་གཏིང་ནས་ངེས་པ་དྲངས་ཏེ་བསོད་ནམས་རླབས་ཆེན་པོ་མྱུར་དུ་བསྡུ་བར་བྱ་
སྟེ༑ ༑རིན་ཆེན་ཕྲེང་བར། དཔག་ཏུ་མེད་པ་རྣམ་བཞི་ཡིས། །ཚེགས་ཀྱིས་རིང་པོར་མི་ཐོགས་
པར༑ ༑ཇི་ལྟ་བུར་ནི་ཐོབ་མི་འགྱུར། །ཞེས་དང་། ཟླ་བས། ཡོན་ཏན་མཐའ་དག་མཐར་ཐུག་
མཚུངས་པ་མེད་པ་དེ་ནི་ཁྱོད་ཀྱིས་བརྙེས། །ཞེས་གསུངས་པའི་ཕྱིར་རོ། །ཉན་ཐོས་སྡེ་པས་ལྷག་
མེད་ནས་བེམ་རིག་རྒྱུན་ཆད་པར་འདོད་པ་རྒྱན་སྣང་སོགས་སུ་རིགས་པ་ལྔས་བཀག་མོད། ཁྱེད་
ཅག་གིས་སངས་རྒྱས་མ་ཐག་བེམ་རིག་ཕྲལ་ཏེ་མི་དམིགས་པའི་དབྱིངས་སུ་འཕོ་བ་ཐེབ་ཟེར་བ་ལྟར་
ན༑ ༑བརྩོན་པ་དྲག་པོས་ཉིན་མཚན་ཀུན་ཏུ་འབད་པར་རིགས་ཏེ། ཀུན་གཞི་སོགས་རྣམ་ཤེས་
རྒྱུན་བརྟན་པོ་མེ་ལོང་ཡེ་ཤེས་སོགས་སུ་གྱུར་ན་མ་ལེགས་པས་ཁྱེད་ཅག་གིས་རྣམ་རྟོག་འཕྲུལ་གྱི་
གྲུབ་མཐའི་རྒྱུ་སྐར་ལེགས་བཤད་ཉི་མའི་འོད་ཀྱིས་འཇིག་པར་དོགས་སོ། །འདི་སྐད་དུ། བརྟེན་
པ་རྣམ་ཤེས་ཕུང་པོ་དང་བྲལ་བའི། །ལྷག་མར་ལུས་པའི་མིང་དེ་ཅི་ཞེས་སྨྲོས། ། ཡེ་ཤེས་རང་
མདངས་མཚན་དཔེའི་གཟུགས་ཀྱི་སྐུ། །ཡིད་འཕྲོག་པདྨ་བལྟ་བས་ཆོག་མི་ཤེས། །བློ་ཆུང་བློ་
ཡིས་འབད་པ་བརྒྱ་ཕྲག་གིས། །ནོར་འཁྲུལ་ནོར་བུ་འཆིང་བུར་ཆགས་ན་ཡང་། །ཀུན་གསལ་
ཀུན་ནས་བླང་དོར་ཕྱེད་པའི་མིག ། སྣང་ངོར་སྣང་བ་འགལ་བའི་དེ་ཉིད་རིག །ཅེས་སྨྲས་སོ། ཡང་
ཡོད་དགོས་པ་བདེན་གཉིས་མེད་ཅིང་། མེད་དགོས་པ་ཀུན་གཞི་དང་རང་རིག་ཡོད་ཟེར་བ་ལ། འོ་
ན་ཉན་ཐོས་སྡེ་པས་ཀྱང་ཀུན་གཞི་འདོད་པར་ཐལ། དེར་གྲགས་པའི་ལུང་དུ། སྐྱེ་དགུ་ཀུན་གཞི་
ལ་དགའ་བ། ཞེས་སོགས་བྱུང་བའི་ཕྱིར། རྣམ་ཤེས་གྲངས་མང་ཉུང་འདོད་པའི་བྱེ་བྲག་མེད་
པར་ཐལ། ཐམས་ཅད་ཀྱིས་ཀུན་གཞི་འདོད་པའི་ཕྱིར། དེ་ལྟ་ན་ཤིང་རྟ་ཆེན་པོ་ཐོགས་མེད་ཀྱིས་
སྡེར༑ ༑ཀུན་གཞི་འདོད་ན་གཟུགས་མེད་དུ་འགོག་སྙོམས་མངོན་དུ་བྱེད་པ་དང་། མི་འདོད་ན་
མི་བྱེད་པར་འདོད་པའི་རྣམ་གཞག་གཉིས་གསུངས་པ་མི་རིགས་པར་ཐལ། མི་འདོད་པ་མེད་པའི་

254
ཕྱིར༑ ༑དོན་གསལ་དུ་རྟེན་ཉེར་ལྔ་དང་ཉེར་དྲུག་གི་ཞིབ་ཆ་མཛད་པའི་རྒྱུ་མཚན་མེད་པར་ཐལ་
ལོ༑ ༑འཇུག་འགྲེལ་ལས་ཀྱང༌། ཐོག་མར་ཀུན་གཞི་ལ་སོགས་པས་མུ་སྟེགས་ཀྱི་ལུགས་བསལ་
ནས་དེ་དག་གི་དོན་ཆེན་པོ་འདྲེན་པར་འགྱུར་ཞིང་། ཕྱི་ནས་གསུང་རབ་ཀྱི་དོན་ཕྱིན་ཅི་མ་ལོག་
པར་རིག་པ་རྣམས་རང་ཉིད་ཀྱིས་དེ་དག་སྤོང་བར་འགྱུར་བས་ཡོན་ཏན་ཁོ་ན་འབྱུང་གི་སྐྱོན་ནི་མ་
ཡིན་ནོ་ཞེས་དང་། ཀུན་གཞི་དང་། རང་རྐྱ་ཐུབ་པའི་བདག་སྟོན་པ་ཕུང་པོ་ལྔ་ནི་ཁུར་རོ་སོགས་
ཀྱི་མདོ་དྲངས་ནས། འདི་དག་ཐམས་ཅད་ནི་དགོངས་པའི་དབང་གིས་གསུང་བ་སྟེ། དགོངས་
པ་བཤད་པ། ཀུན་གཞི་ཡོད་ཅིང་ཞེས་རྩ་བ་དྲངས་པས། ཁྱེད་ཅག་ལྟར་ན་མདོ་ཕྱི་མའི་སྒྲས་ཟིན་
སེམས་ཙམ་པས་ཁས་ལེན་པར་འགྱུར་ན། དེ་གཞུག་པ་ལྡེམ་དགོངས་སུ་བཤད་པར་འགལ་ལོ།
རང་རིག་ཀྱང་ཐམས་ཅད་ཀྱིས་འདོད་པ་མ་ཡིན་ཏེ། རྣམ་འགྲེལ་དུ། དེ་ལྟར་བློ་ལ་བློ་འདོད་ན།
ཞེས་གསུངས་ཤིང་། འཇུག་འགྲེལ་དུ་མྱོང་ཚུལ་ལ་ལུགས་གསུམ་ཡོད་པ་ལྟར་དབུ་མ་རྒྱན་དུའང་
གསུངས་ལ། གཞན་མྱོང་འདོད་པ་དང་། རང་མྱོང་འདོད་པའི་ཚུལ་ཡང་གཉིས་རེ་ཡོད་པའི་
ཕྱིར་ཏེ། གཞུང་ལུགས་རབ་འབྱམས་སྨྲ་བའི་དཀྱིལ་འཁོར་དུ་གྲགས་པ་ལེགས་པར་བཤད་པའི་
རྒྱུད་སྟོང་དབྱངས་ཀྱི་ང་རོ་ཟབ་མོ་སྟེ། དབེན་པའི་རི་སུལ་ཀུན་ཏུ་གྲགས་པའི་གཏམ་ནི་མ་ཡིན་
ནོ༑ ༑ཡང་དོན་མེད་པར་གོ་ལོག་གིས་རང་ཕུང་བར་ཟད་གཞན་ཕུང་དུ་འཇུག་སྟེ། གང་ཟག་གི་
བདག་འཛིན་ཆོས་ཀྱི་བདག་འཛིན་གྱི་བྱེ་བྲག་ཡིན་པར་གུར་གོས་ཟེར། ཁྱོད་ཀྱིས་སྔོན་མ་བྱུང་བ་
ཅི་ཞིག་གོ་བྱུང་ཁྱེད་རང་གང་ཟག་གི་བདག་ཡིན་པར་མཁྱེན་ནམ། །འོན་ཀྱང་འདི་ལྟར། བུམ་
པ་རྟག་གཅིག་རང་དབང་ཅན་དུ་འཛིན་པའི་བློ་ཆོས་ཀྱི་བདག་འཛིན་དང་སྐྱེས་བུ་དེར་འཛིན་པའི་
བློ་གང་ཟག་གི་བདག་འཛིན་དུ་ཐལ་ཞིང་། དྲི་རོ་གཉིས་ཀྱང་གཟུགས་ཀྱི་སྐྱེ་མཆེད་དང་མིག་གི་
རྣམ་པར་ཤེས་པ་ནི་ཡིད་ཀྱི་རྣམ་པར་ཤེས་པ་དང་། ཡིད་ཀྱི་རྣམ་པར་ཤེས་པ་དབང་བོའི་རྣམ་པར་
ཤེས་པར་ཐལ་ལོ། །རང་རྒྱུད་པའི་ལུགས་ལ་ཉན་ཐོས་ཀྱི་སྤང་བྱའི་གཙོ་བོ་ལ་ཆོས་ཀྱི་བདབའཛིན་
དང་༑ ༑ བྱང་སེམས་ཀྱི་སྤང་བྱའི་གཙོ་བོ་ལ་གང་ཟག་གི་བདག་འཛིན་ཁས་ལོངས་ལ་སྒྲིབ་གཉིས་

259
ཀྱི་རྣམ་དབྱེ་མ་འདྲེས་པའི་རི་མོ་བསྲུབ་སྟེ་རྣམ་དག་གྲུབ་མཐའ་འོ་མའི་རྒྱ་མཚོར་ལོག་རྟོག་གི་རཀྟའི་
ཟེགས་མ་འཐོར་བའི་སྙིང་ཁམས་དེ་འདྲ་ཧ་ཅང་ཐལ་ལོ། །ཡང་ཀུན་རྟོག་རྩུབ་ཅིང་སྨྲ་ཁམ་ཆེ་བས།
རིམ་ལྔ་ལས། སྣང་བ་དང་ནི་སྟོང་པ་དག་ཅེས་སོགས་ཀྱི་ཟུང་འཇུག་དང་། མདོའི་བདེན་གཉིས་
འོ་ན་ཁྱེད་རང་གིས་ཐབས་ཀྱིས་བཙན་ཐབས་སུ་ཤར་བའི་ཁྱད་པར་སྨྲས་
ཟུང་འཇུག་འདྲ་ཟེར། 
པ་འགལ་ལོ། །ཁོ་བོ་ཅག་མདོ་སྔགས་ཀྱི་སྟོང་ཉིད་ལ་ཁྱད་པར་མེད་ཀྱང་སྟོང་ཚུལ་ལ་ཁྱད་པར་
ཡོད་ཅེས་འདོད་ལ། འདིར་ཟུང་འཇུག་ཉེར་གསུམ་གསུངས་པ་ལས་གཙོ་ཕལ་དང་། སྦས་དོན་
དང་༑ ༑མཐར་ཐུག་གི་ཁྱད་པར་རྣམས་རྩ་བཤད་ཀྱི་རྒྱུད་དང་། དེའི་དགོངས་འགྲེལ་ཁུངས་
ཐུབ་དག་གི་དགོངས་པ་མཁས་གྲུབ་ཚད་ལྡན་གྱིས་ཕྱེ་བ་ལྟར་ཏེ། འདིར་ཉོག་བཤད་ཀྱི་ཉེས་པར་
ཁྱོད་ལྟར་ན་གྲུབ་མཐའ་གོང་འོག་དང་མདོ་སྔགས་ཀྱི་བདེན་གཉིས་ཟེར་
དྭགས་པས་མ་བྲིས་ལ། 
ཚད་འདྲ་ན། དེ་དག་གཞི་ལམ་འབྲས་གསུམ་ཀུན་འདྲ་བར་འགྱུར་ལ། གཞན་གྱིས་དོན་དམ་
བྱས་གང་ཡིན། །དེ་ནི་གཞན་གྱིས་ཀུན་རྫོབ་འདོད། །ཅེས་གསུངས་ཤིང་ཟླ་བས་དེ་ལྟར་མི་བཞེད་
པ་སོགས་ཀྱི་སྤྲོས་པ་མང་ལ། ཐེག་པ་ཆེ་ཆུང་ཐབས་ཀྱིས་མི་འབྱེད་ཟེར་བ་ཡང་། བརྒྱད་སྟོང་
པར༑ ༑དེ་དག་གི་ལམ་སྟོང་པ་ཉིད་དང་། མཚན་མ་མེད་པ་དང་། སྨོན་པ་མེད་པ་ཡིན་མོད་ཀྱི།
། །ཞེས་སོགས་དང་
ཡང་དེ་ལས་བྱང་ཆུབ་སེམས་དཔའ་ཆེན་པོའི་ཐབས་ལ་མཁས་པ་མ་བསྟན་ཏོ
རིན་ཕྲེང་ཡང་དེ་དང་འདྲ་བས་སྨྱོན་པ་དང་ཤགས་འགྱེད་པར་མི་སྤྲོའོ། ། ཁྱེད་རང་སུ་དང་མི་བསྟུན་
པར་བོད་ཀྱི་གྲུབ་མཐའ་གསར་བ་ཞིག་འཆའ་ཁུལ་བྱེད་ཀྱང་རང་ཚུགས་ཟིན་པའི་སྐབས་རྡུལ་ཙམ་
ཡང་མེད་པར་ཤེས་པར་བྱོས་ལ། འཇིག་རྟེན་དབང་ཕྱུག་འཁོར་བ་དབྱིངས་གྲོལ་གྱི་སྙིང་པོ་རེ་
བཟླས་ན་ལེགས་ཀྱི། སྒྱུ་མའི་ལུས་ཀྱི་མགོན་ཁང་དུ་ཆགས་སྡང་གི་མྱོས་འགྱུར་འཐུང་སྟེ་ལུས་ངག་
གིས་འཆལ་བར་སྤྱོད་པ་ནི། མཁས་པ་རྣམ་དཔྱོད་དང་ལྡན་པ་དག་རེས་འགར་སྐྱོ་ཞིང་གཞན་དུ་
རྒོད་བྲོ་བས་རྩེད་འཇོའི་ཡུལ་དུ་བྱེད་པ་ལས་མེད་དོ། །ད་ནི་དོན་དམ་སྒྲ་དང་བློའི་ཡུལ་མིན་ཟེར་
བ་ལ། རང་ཚིག་དང་། ལུང་ཚིག་དང་འགལ་བའི་ཚུལ་ལོ། །དང་པོ་ལ། དོན་དམ་བདེན་པ་

260
རྟོགས་པའི་བློ་ཡོད་པར་ཐལ། དེ་རྟོགས་པའི་ཤེས་རབ་ཡོད་པའི་ཕྱིར། ཁྱོད་ཀྱི་ཊིཀྐར། དེ་ཁོ་ན་
ཉིད་རྟོགས་པའི་ཤེས་རབ་དེ་འབད་པས་བསྐྱེད་པར་བྱའོ། །ཞེས་བཤད་པའི་ཕྱིར། དེ་ཆོས་ཅན།
འདས་མ་འདས་ཀྱི་རྣལ་འབྱོར་པ་དེ་དག་གི་ཡུལ་མ་ཡིན་པར་ཐལ། རྣལ་འབྱོར་པ་དེ་དག་ཀུན་
རྫོབ་ཀྱི་བདེན་པ་ཡིན་པའི་ཕྱིར། ཁྱབ་སྟེ། ཊིཀྐར། བློ་དང་སྒྲ་ནི་ཀུན་རྫོབ་ཡིན་གྱི་དོན་དམ་པ་མ་
ཡིན་པའི་ཕྱིར། ཞེས་རྒྱུ་མཚན་དུ་བཀོད་པའི་ཕྱིར། འདོད་ན། ཊིཀྐར། རྟོགས་བྱ་བདེན་གཉིས་
རྟོགས་པ་པོ་གང་ཟག་གི་རིམ་པ་ཞེས་ཟེར་བ་འགལ་ལོ། །སྟོང་ཉིད་ལ་འཇུག་པའི་སྒྲ་རྟོག་མེད་པར་
ཐལ༑ ༑དེ་མིང་དང་རྟོག་པས་བཏགས་ཙམ་ཡིན་པའི་ཕྱིར། དེར་ཐལ། རང་གི་མཚན་ཉིད་
ཀྱིས་མ་གྲུབ་པའི་ཕྱིར། ཡང་དེ་ཉིད་རྟོགས་པ་ཡོད་པར་ཐལ། །ཊིཀྐཱར། རྒྱལ་བའི་མཐུ་དང་
རང་གིས་སྔོན་གོམས་ལས། །གཞན་དུ། ཞེས་དང་། དངོས་སྟོབས་རིགས་པའི་སྒོ་ནས་མཁས་
པའི་ལམ། མཐོང་ཚེ། ཞེས་རྒྱུ་མཚན་ལ་བརྟེན་པའི་བློས་མཐོང་བར་ཁས་བླངས་པའི་ཕྱིར། སྨྲས་
པ༑ ༑ གྱ་གྱུའི་ལམ་གྱིས་བདེ་བར་འགྲོ་བའི་ཡིད། །ལོག་རྟོག་གཅོང་རོང་འདམ་རྫབ་ཉུལ་བས་
ངལ༑ ༑འཁོར་འདས་རྟེན་འབྱུང་ཉམ་ངའི་མཐར་གཟིགས་པའི། །ཆོས་སྤྱན་ཡངས་པའི་དྲན་
དབང་འདི་ལ་ལྟོས། །ཞེས་བསྐུལ་ལོ། །ཡང་ཊིཀྐར། མཁྱེན་གཉིས་ཀྱི་ཡེ་ཤེས་མཐར་ཐུག་པ་
ཞེས་ཇི་ལྟ་བ་རྟོགས་པའི་རྣམ་མཁྱེན་དང་། དོན་དམ་པར་མེད་པ་ཙམ་གྱིས་རབ་ཏུ་ཕྱེ་བའི་སེམས་
བྱུང་ཤེས་རབ། ཅེས་དང་། ལམ་གཏན་ལ་འབེབ་པའི་སྐབས་སུ་ཀུན་རྫོབ་ཏུ་སྐྱེ་བ་ལྟར་སྣང་བ་
འགོག་མི་ནུས་ཞེས་མི་སློབ་པའི་སྐབས་དེར་བཀུག་པར་ཁས་བླངས་པས་སྣང་སྟོང་ཟུང་དུ་འཇུག་
པ་ཇི་ལྟར་ཡོད། གང་སྣང་བ་གཟུགས་སོགས་དང་། གང་ལ་སྣང་བ་བློ་དང་། ཇི་ལྟར་སྣང་བ་སྒྱུ་
མ་ལྟར་ཞེས་མི་འཆད་ན་སྣང་ཞེས་པ་དོན་མེད་དུ་སོང་བའི་ཕྱིར༔ སྟོང་ཞེས་པ་བདེན་སྟོང་ལ་བྱེད་
ན༑ སླར་མེད་པ་དེ་ཉིད་ལས་འདའ་ཟེར་བ་འགལ་ལ། སྣང་སྟོང་ཟུང་འཇུག་དེས་དགག་སྒྲུབ་
མ་ཞིག་པས་ཞིག་པོར་འདོད་པ་ཙམ་དུ་ཟད་དེ་ད་དུང་མ་ཞིག་སྣང་བསད་ནི་ཁོ་བོས་རིགས་ལམ་གྱིས་
བཤུང་བ་ཡིན་ནོ། །ཡང་དོན་དམ་བློའི་ཡུལ་དུ་ཁས་བླངས་པར་ཐལ། སྐྱེ་འཕགས་གཉིས་ཀའི་

༡
བློའི་ཡུལ་དུ་ཁས་བླངས་པའི་ཕྱིར། ཊིཀྐར། གནས་ལུགས་ལ་དཔྱོད་པའི་སོ་སོ་སྐྱེ་བོའི་དཔྱད་
སྒོམ་གྱིས་ཟུང་འཇུག་གི་དོན་ལ་གོ་མྱོང་སྐྱེ་བར་མ་བྱས་ན། ནས་ཀྱི་ས་བོན་ལས་འབྲས་ཀྱི་མྱུ་གུ་
བཞིན་འཕགས་པའི་ཡེ་ཤེས་ཀྱང་རྒྱུ་མེད་དུ་མི་སྐྱེ་བས་ཚོགས་སྦྱོར་དུ་ཅི་སྟེ་བསྒོམ་པར་མི་བྱེད། ཅེས་
བཤད་ལ། དཔེ་མི་མཐུན་པའི་རྒྱུ་དང་འགྲིག་ཅིང་། འདིར་མཐའ་ཀུན་དང་བྲལ་བས་བློའི་ཡུལ་
མ་ཡིན་ཟེར་བའང་རྒྱུ་མཚན་མ་ངེས་ལ། སྒྲོ་འདོགས་སོ་གཉིས་དང་བྲལ་བ་མངོན་དུ་བྱས་པའི་
ཤེར་ཕྱིན་ཟེར་བ་དང་། དོན་དམ་པའི་གནས་ཚུལ་ལ་ལ་རྗེས་སུ་སོན་པའི་ལྟ་བ་ཁས་ལེན་ཀུན་བྲལ་
ཞེས་པ་དང་། འཕགས་བཞིའི་ཡུམ་སྟོང་ཉིད་རྟོགས་པའི་ལམ་ཟེར་བ་དང་། ཡང་དེ་བློའི་ཡུལ་
ཡིན་པར་སྟོང་ཉིད་རྟོགས་པ་དང་། དེ་རྫོགས་པར་རྟོགས་པས་ཉོན་སྒྲིབ་དང་ཤེས་སྒྲིབ་སྤོང་བར་
བཤད༑ ༑ ཡེ་ཤེས་དེས་འབྲས་བུ་བསྐྱེད་པ་ཐབས་སྙིང་རྗེ་སོགས་ལ་མི་བརྟེན་པར་བཤད་པ་ནི། ལོ་
ཏོག་སྐྱེ་བ་ཆུ་དང་ས་མི་དགོས་པར་སྨྲ་བ་ཞིང་པ་རྣམས་ཀྱིས་འཕྱ་བས་ཆོག་གོ ། སྟོང་ཉིད་རྟོགས་
པའི་རྣམ་པ་ཐམས་ཅན་མཁྱེན་པའི་ཡེ་ཤེས་སུ་ལམ་ཐམས་ཅད་འབབ་ཅིང་གཞོལ་ཟེར་བ་ནི། སྔར་
ཁོ་རང་གིས་དྲངས་པའི་ཡབ་སྲས་མཇལ་བའི་མདོ་དེ་འགོག་པར་སྣང་སྟེ་སྨྱོ་ཚབས་ཆེན་པོ་རིང་ནས་
ཞེན་པས་རེ་ཞིག་སངས་པའི་ངོ་ཡང་མི་འཆར་རོ། །ཡང་ཊིཀྐར། གནས་ལུགས་རྟོགས་པའི་བློ་
ཇེ་བཟང་དུ་སོང་། ཞེས་དང་། འོག་ཏུ། གནས་ཚུལ་ལ་བློ་ཞུགས་པར་བྱས་ན། ཞེས་དང་།
གོང་དུ་སེམས་དང་ངག་གི་སྤྱོད་ཡུལ་དུ་གྱུར་པའི་ཆོས་དེ་ནི་བརྟག་ན་རྣམ་པར་དབེན་པ་སྒྱུ་མ་བཞིན་
དུ་སྟོང་པ་ཡིན་གྱི་དཔྱད་བཟོད་པ་ནམ་ཡང་མི་སྲིད་དོ། །ཞེས་པ་ལྟར་ན། སྟོང་པ་ཉིད་ཀྱང་དེ་ལྟར་
འགྱུར་ཏེ་རང་བཞིན་གྱིས་མེད་པའི་ཕྱིར་རོ། །ཁོ་ན་རེ། བློས་བརྟག་ན་ཞེས་སྨྲས་ཤིང་། སྟོང་
ཉིད་དེ་དག་གི་ཡུལ་མིན་ཟེར་བ་མ་ཚོར་རམ་ཞེས་བཞིན་རིས་སྔར་ལས་ངན་མོད། སེམས་ཁོང་
ནས་འཚུབ་པས་སྐད་གཟེངས་བསྐྱེད་དེ་སྨྲའོ། །བློའི་ཡུལ་དུ་ཁས་མ་བླངས་པའི་འགལ་ཁུར་མ་
སླར་ཡང་སྒྲའི་ཡུལ་དུ་ཁས་མ་བླངས་པའི་འགལ་འདུ་སྤོས་ཀྱི་གླང་པོས་ཐེག་
བཟོད་པའི་སྟེང་དུ། 
ཚད་ཅིག་ཀྱང་འགེལ་ཏེ། ཀྱེ་མ་རྒན་བུ་ལྔ་པའི་ལམ་དུ་བཏང་ན་དགེ་སྦྱོང་གི་ཚུལ་འཇིག་མོད། ད་

1 .
རེས་འཛམ་གླིང་གི་མཁས་མི་མཁས་བགྲང་ཡས་པས་སྡིག་ཆེན་ཁུར་དུ་འཁྱེར་པའི་གྲོགས་ངན་བྱེད་
པར་འདུག་པས་མི་སྐྱོན་སྙམ་ནས་སེམས་དཔའ་བསྐྱེད་དེ་སྨྲས་པ། ཁྱོད་ཀྱིས་སྟོང་ཉིད་ཆེན་པོ་ཞེས་
བརྗོད་པའི་སྒྲ་དེ་གང་གི་མིང་ཡིན་པ་སྨྱོས་དང་། ཁྱེད་ཀྱི་འདོད་ཕུག་ད་ལྟ་ཉིད་དུ་བུག་པར་འགྱུར་
རོ༑ ༑ཡང་ཞི་བ་ལྷ་སོགས་ཀྱི་གཞུང་དུ་དེ་ཉིད་རྩལ་དུ་འདོན་ཟེར་བ་གང་དུ་སོང་། རྩ་བར། གནོད་
པའི་ཚོགས་རབ་འཕེལ་བའི་རྒྱུ་གཅིག་པུ། བདག་གི་སྙིང་ལ་ངེས་པར་གནས་འཆའ་ན། ཞེས་པ་
ངེས་མོད། ཁྱེད་ལ་དེ་ལས་ཀྱང་ལྷག་པས་འདི་ལྟར་ཡང་འདོན་ཏེ། གནོད་བྱེད་རིགས་པའི་ཚོགས་
འཕེལ་མོ་འདྲེ་ཞིག ། ཀྱེ་ཧུད་སྙིང་ལ་ནམ་ཞུགས་ཆ་ཡང་མེད། །ང་ནི་ཚེ་མཐར་བདེ་བའི་གོ་སྐབས་
ཅི༑ ༑ཞེས་སོགས་ཤིག །ཡང་འོག་ཏུ། བརྗོད་བྱ་སྟོང་ཉིད་ལ་རྩོད་སྤོང་། རྗོད་བྱེད་ཐེག་ཆེན་ལ་
རྩོད་སྤོང་། ཞེས་བྲིས་ལ། ཉན་ཐོས་སྡེ་པས་སྟོང་ཉིད་མཐོང་བས་ཅི་ཞིག་བྱ། ཞེས་རྩོད་པ་ལ།
ཁྱོད་ཀྱིས་སྟོང་ཉིད་མཐོང་བའི་བློ་གང་ན་ཡོད་ཁས་ལེན་ཡང་མེད་དོ་ཞེས་སྨྲས་སམ། ཕྱོགས་སྔ་
ཕྱི་གཉིས་ཀས་བདེན་པ་ཅི་རིགས་མཐོང་ནས་གྲོལ་བར་གསུང་མོད། ཁྱོད་ཀྱིས་མཐོང་བའི་བློ་མེད་
པར་གྲོལ་ཟེར་བས་ཁྱེད་རང་གྲུབ་མཐའ་ཕུང་སུམ་པའི་ཁྲི་ལ་རིགས་ལམ་བདུད་རྩིའི་ཆུས་དབང་
བསྐུར་བ་ཡིན་ནོ། །ཡང་ཊིཀྐར། ཤེར་མདོར་སྟོང་ཉིད་བཤད་ཟེར་ཏེ། ཤེར་མདོ་སྒྲ་མིན་པར་
གསལ་ལ། ཡང་བདེར་འཛིན་གྱི་གཉེར་པོར་སེམས་ཅན་རྣམས། སྟོང་པ་ཉིད་ནི་སྟོན་པར་གྱུར་
ན་ཟེར་བ་རྩ་བ་བསྒྱུར་མ་ནུས་པར་གསལ་ཏེ། འགལ་འཁྲུལ་མཐའ་ཡས་པ་སུ་ཞིག་གིས་འགོད་
པར་ནུས་དོར་བར་བྱ་བ་ཁོ་ནའོ། །འདི་སྐད་དུ། དྭངས་བྱེད་ནོར་བུའི་རང་བཞིན་རྣམ་རིག་པས།
རྙོག་པའི་དྲི་མ་གཞན་དུ་ཚོལ་མ་གྱུར། །དོན་གསལ་ཚིག་གི་མེ་ལོང་དག་པ་ལ། །རྣམ་དཔྱོད་པར་
གྱིས་རྨོངས་འཁྲུལ་རི་མོ་བྲིས། ། ཡ་གྱལ་བོར་བའི་ཟུང་འཇུག་དབུ་མ་ཆེ། །རིག་འཛིན་ཞིག་པོའི་
ཐུགས་དམ་རྟེན་གྱི་ཕུལ། །སུན་འབྱིན་རིགས་པའི་སྣ་ཚོགས་བཟོ་བོ་ཡིས། །མོ་གཤམ་བུ་ཡི་ལྕམ་
དུ་དེང་སྦྲེལ་ལོ། །ཞེས་སྨྲས་སོ༔ ༈ གཉིས་པ་ནི། སྟོང་ཉིད་ལུང་གིས་བསྟན་ཀྱང་གོ་དཀའ་
བར་གསུངས་པའི་ཕྱིར། རྒྱ་ཆེར་རོལ་པར། བདུད་རྩི་ལྟ་བུའི་ཆོས་ཤིག་ཁོ་བོས་རྙེད། །སུ་ལ་

263
བསྟན་ཀྱང་གོ་བར་མི་ནུས། ཞེས་གསུངས་པ་ལ། ཚངས་པ་དང་བརྒྱ་བྱིན་གྱིས་བསྐུལ་བས། ངས་
ནི་བདུད་རྩིའི་དབྱིངས་ཀྱི་སྒོ་དབྱེའོ། །ཞེས་སྟོན་པར་གསུངས་པའི་ཕྱིར། དཀོན་བརྩེགས་སུ།
སངས་རྒྱས་པའི་ནུབ་མོ་ནས་མྱ་ངན་ལས་འདས་པའི་བར་ཚིག་གཅིག་ཀྱང་མ་གསུངས་ཞེས་པ་སྒྲ་
ཇི་བཞིན་པར་ཐལ། སྟོང་ཉིད་སྟོན་པ་མེད་པའི་ཕྱིར། ཤེར་མདོར་སྟོང་ཉིད་རིགས་པའི་རྣམ་
གྲངས་མཐའ་ཡས་པས་བསྟན་ཕྱིར་མདོ་སྡེ་ཀུན་གྱི་རྒྱལ་པོར་བཤད་པ་མི་འཐད་པར་ཐལ་ཞིང་། དྲང་
ངེས་ཀྱི་མདོ་སྡེ་ཀུན་ལ་སྐུར་འདེབས་སུ་འགྱུར་ཏེ། བདེན་གཉིས་སྟོན་པའི་མདོ་མེད་པའི་ཕྱིར། ཟླ་
བས༑ ༑ སྟོང་ཉིད་དོན་ཅན་ངེས་དོན་ཤེས་པར་གྱིས། །ཞེས་གསུངས་པ་ལ། ཤེས་རྒྱུ་མེད་དེ།
ངེས་དོན་སྒྲས་བརྗོད་མི་ནུས་པའི་ཕྱིར་ཞེས་བཟློག་རིགས་པར་འགྱུར་རོ། །རྩ་ཤེས་སུ། སྨྲ་རྣམས་
ཀྱི༑ ༑དམ་པ་ཞེས་པའང་མི་རིགས་པར་ཐལ། རྒྱུ་མཚན་ཁེགས་པའི་ཕྱིར། མངོན་རྟོགས་རྒྱན་
དུ༑ ༑ སྣ་ཚོགས་འདི་གསུངས་ཞེས་པའང་མི་འཐད་པར་ཐལ། དྲང་ངེས་སྣ་ཚོགས་མེད་པའི་
ཕྱིར༑ ༑འཕགས་པ་ལྷས། ཡང་དག་མཐོང་ན་གནས་མཆོག་ལ། ཞེས་དང་། སངས་རྒྱས་ཀུན་
གྱི་ཡུལ་གྱུར་པ། །བདག་མེད་ཅེས་ནི་བྱ་བར་བརྗོད། །ཅེས་དང༌། རྒྱུད་བླར། ཟབ་མོ་ཕྲ་མོའི་
ཚུལ་བསྟན་པ། །ཞེས་དང་། ཤེས་བྱ་ཐམས་ཅད་རྣམ་ཀུན་སྟོང་པ་ཞེས། །གསུངས་ནས་ཡང་
འདིར་རྒྱལ་རྣམས་སེམས་ཅན་ལ། །བདེ་གཤེགས་སྙིང་པོ་ཡོད་ཅེས་ཅི་སྟེ་གསུངས། །ཞེས་དང་།
དབུས་མཐར། དེ་བཞིན་བརྗོད་པ་རགས་པ་ཡིན། །ཞེས་དང་། ཆོས་དང་ཆོས་དབྱིངས་རྣམ་
པར་འབྱེད་པར། །རྣམ་པ་དྲུག་གིས་ཆོས་ཉིད་ལ། །འཇུག་པ་བླ་ན་མེད་པ་སྟེ། །ཞེས་དང་། རྣམ་
པར་མི་རྟོག་ཡེ་ཤེས་ལ། །འཇུག་པ་རྣམ་པ་དྲུག་གིས་སྟེ། །ཞེས་དང་། རྣམ་པར་མི་རྟོག་ཡེ་ཤེས་
ཀྱི༑ ༑མཚན་ཉིད་མདོ་བཞིན་བརྗོད་པ་ཡིན། །ཞེས་གསུངས་པ་ལྟར། གཞུང་དུ་མ་གུང་བསྒྲིག་
སྟེ་བཤད་པར་སྤྲོ་ནའང་རེ་ཞིག་མ་སྤྲོས། མདོར་ན་རྒྱུད་བླ་མ་དང་དབུ་མ་རིགས་ཚོགས་སོགས་
ཀྱི་མིང་དོན་ཙམ་ཡང་མ་ཤེས་པར་ཟད་དོ། །ཁོ་ན་རེ། རྣམ་གཞག་དེ་རྣམས་ཀུན་རྫོབ་ཏུ་ཡིན་
པས་ཇི་སྐད་བཤད་པའི་སྐྱོན་དུ་མི་འགྱུར་རོ་ཞེ་ན། ཀུན་རྫོབ་ཏུ་ཡོད་པས་ཡོད་པར་མི་འགྱུར་ཞེས་

264
ཁྱེད་ཅག་གིས་སྨྲས་པས། དེ་ལྟ་ན་དེས་སྐྱོན་སྤོང་མི་ནུས་སོ་ཞེས་ཁོ་བོ་ཅག་སྨྲའོ། །འོན་ཀྱང་ཀུན་
རྫོབ་ཏུ་དོན་དམ་བདེན་པ་ཡོད་ན། དེ་ཀུན་རྫོབ་ཏུ་མཐའ་ཀུན་དང་བྲལ་བའི་དབུ་མ་ཡིན་ནམ་མ་
ཡིན༑ ༑དང་པོ་ལྟར་ན་སྒྲ་རྟོག་གི་ཡུལ་མ་ཡིན་པར་ཐལ། མཐའ་ཀུན་དང་བྲལ་བའི་ཕྱིར། རྟགས་
ཁྱབ་ཁས། འདོད་ན། ཀུན་རྫོབ་ཏུ་ཤེས་བྱ་ཡིན་ཟེར་བ་དང་འགལ་ལ། ཡུལ་མིན་ན། ཀུན་རྫོབ་
ཏུ་བདེན་གཉིས་ཀྱི་རྣམ་དབྱེ་མེད་པར་འགྱུར་ཞིང་། དབྱེ་གཞི་དང་དབྱེ་ངོ་ཀུན་རྫོབ་ཏུ་ཡིན་ཟེར་
བ་འགལ་ལོ། ། རྒྱུ་མཚན་དེ་དག་གི་ཕྱིར་ན། མཐའ་བྲལ་དབུ་མ་ཆེན་པོ་ཀུན་རྫོབ་ཏུ་མེད། །དོན་
དམ་པར་ཡང་མེད་པའི་ཕྱིར་ན། དེའི་རྣམ་གཞག་རྣམ་གྲངས་གང་གིས་ཀྱང་བཤད་དུ་མེད་པར་
འགྱུར་རོ། །འདི་སྐད་དུ། རྣམ་དཔྱོད་ཀུན་གསལ་མེ་ལོང་དག་པའི་ངོས། །ཡིད་འཕྲོག་གཟུགས་
ཀྱི་སྣང་བ་འབྱམས་ཀླས་ཀྱང་། །ཡེ་གེའི་ལམ་དུ་སུག་པ་ངལ་བ་ཡི། །དཀའ་ཐུབ་བསྟེན་པའི་བརྩོན་
པ་འདིར་སྤངས་སོ། །ཞེས་ཀྱང་བསྒྲགས་སོ། །ཡང་འདིར་ལྟར། སྟོང་ཉིད་ཆོས་ཅན། རྗེས་
དཔག་གི་གཞལ་བྱ་ཡིན་པར་ཐལ། །ལྐོག་གྱུར་ཡིན་པའི་ཕྱིར། ཁྱབ་པ་རྒྱང་འཕེན་པས་ཀྱང་ཤེས་
ཏེ་རྗེས་དཔག་ཁས་མ་བླངས་སོ། །དངོས་པོ་རང་བཞིན་གྱིས་མེད་པ་ཆོས་ཅན། ཚད་མས་མ་
བསལ་བར་ཐལ། བསྒྲུབ་བྱ་ཡང་དག་ཡིན་པའི་ཕྱིར། རྣམ་འགྲེལ་དུ། ཟབ་དང་རྒྱ་ཆེའི་སྐུ་མངའ་
བ༑ ༑ཞེས་དང་། དེ་ལྡན་བཅོམ་ལྡན་ཚད་མ་ཉིད། །ཅེས་སོགས་སྡེ་བདུན་མདོ་དང་བཅས་པ་
ལས་བརྒལ་ལོ། །རྒྱན་དུ། བརྟེན་པའི་ཆོས་ཀྱི་བྱེ་བྲག་གིས། །ཞེས་སོགས་དམིགས་བྱ་དམིགས་
བྱེད་རྟེན་དང་བརྟེན་པར་གསུངས་པ་དང་། དམིགས་པ་ཆོས་རྣམས་ཐམས་ཅད་དེ། །ཞེས་གསུངས་
པས་ཁྱེད་ཅག་གི་སྟོང་ཉིད་དེ་བྱང་སེམས་ཀྱི་སྒྲུབ་པས་མ་བསྒོམས་པར་སངས་རྒྱུ་བར་ངེས་སོ། སྦྱོར་
བ་བརྒྱ་དོན་གསུམ་དུ་ཁྱེད་ཅག་གི་དོན་དམ་པའི་རྣམ་པ་བསྒོམ་པ་མ་ཆུད་པར་གསལ་ལོ། །སྒོམ་
པའི་ལམ་ནི་ཟབ་པ་སྟེ། །ཞེས་དང་། ཟབ་མོའི་ཆོས་ཉིད་རྣམ་པ་བརྒྱད། །ཅེས་དང་། དྲི་མ་ཟད་
དང་མི་སྐྱེ་བའི། །ཞེས་དང་། ཡང་དག་ཉིད་ལ་ཡང་དག་བལྟ། །ཞེས་སོགས་མཐའ་ཡས་ཤིང་།
རྣམ་མཁྱེན་སོགས་སྨྲས་ཀྱང་། །ལམ་དང་། གཞི་སོགས་ཀྱི་ཁྱད་པར་ག་ལ་ཤེས། རྣམ་པ་དམིགས་

པའི་རྫོགས་ཚུལ་རྣམས་མ་བསམ་པར་བྱུང་རྒྱལ་དུ་སྨྲ་བར་ངེས་སོ། །དབུ་མ་འཇུག་པར། གཉིས་
སུ་མེད་བློ་དང་། བློ་ཡང་ལྷ། །དེ་ཉིད་ཉེ་བར་སྟོན་པའི་སྣོད་ནི་དེ་ཡིན་ཏེ། །ཞེས་དང་། མ་
བཟུང་བར་ཡང་ཡོད་ཅེས་བྱར་མི་རུང་། དེ་ཉིད་རྒྱས་ལ་སངས་རྒྱས་བསྙད་ཅི་བཞིན། །མཁས་
པ་དག་ནི་སྟོང་ཉིད་ཁོང་དུ་ཆུད་ཅིང་། ཞེས་དང་། བདག་མེད་འདི་ནི་འགྲོ་བ་རྣམ་གྲོལ་ཕྱིར། །ཞེས་
སོགས་ཀྱིས་སྟོང་ཉིད་ཀྱི་རབ་དབྱེ་རྒྱས་པར་བཤད་ཀྱང༌། ཁྱོད་ཀྱི་སྟོང་ཉིད་བཤད་ག་ལ་ནུས། འདི་
ནི་གསན་རྒྱ་ཆེ་ཡང་གཞན་གྱི་ཐུགས་སུ་ཆུད་མི་འགྱུར། ཞེས་གསུངས་པ་ལ། ཁྱོད་ལྟར་ན་རང་
གི་ཐུགས་སུའང་ཆུད་རྒྱུ་མེད་ཟེར་དགོས་ལ། འཇིག་རྟེན་མ་ལུས་དེ་ཉིད་རྟོགས་ནས་མྱུར་དུ་བདེ་
གཤེགས་སུར་བགྲོད་ཤོག་ཞེས་ཐུགས་སྨོན་གནང་བ་ལ། སངས་རྒྱ་བར་ཐུགས་བྲེལ་མེད་པར་རེ་
ཞིག་བརྣོག་འདོད་ཀྱང་། རྟོགས་རྒྱུ་ཞིག་ཡོད་ན་རྟོགས་པར་སྨོན་ཞེས་གསུངས་རིགས་པ་ཁོ་ནའོ།
སྨྲས་པ། རྣམ་དག་གཞུང་ལུགས་གཞལ་མེད་ལྷ་ཡི་གནས། །སྐལ་བཟང་འཆི་མེད་རོལ་པའི་དཀྱིལ་
འཁོར་དུ། །རྒོལ་ངན་ལྟ་བུའི་བུ་ཡིས་སྦྱོར་བ་བརྒྱས། །གཞིག་པའི་ཀུན་རྟོག་རི་མོ་དེང་འདིར་
སྦྱན༑ ༑རྣམ་ཀུན་གཟིགས་པའི་སྣ་ཚོགས་ཡུལ་གྱི་དངོས། །མཁའ་དབྱིངས་ཆུ་སྐྱེར་སོན་པ་དེ་
ཡི་ཚེ། །མཁྱེན་གཏེར་འོད་སྟོང་ཟེར་གྱིས་གསལ་བྱས་པས། །དཔྱོད་ལྡན་བློ་གྲོས་པདྨོ་འཛུམ་
ཞིང་བཞད། །རབ་འབྱམས་གཞུང་མང་བརྩེགས་པའི་ཀེ་ལ་ཤར། །རྣམ་དཔྱོད་རྩལ་གྱིས་གཡོ་
བའི་ཕྲོག་བྱེད་དབང་། །རིགས་ལམ་འཕྲུལ་གྱིས་བརྩེན་པའི་ཟློས་གར་གྱིས། །རྒོལ་ངན་རི་དྭགས་
བསད་པའི་གཟེན་ལ་རོལ། །རིས་མེད་མཁས་དང་གྲུབ་པའི་མཁའ་ལྡིང་ཚོགས། ། ཅི་བདེར་རོལ་
པའི་དུས་སྟོན་འདི་ན་བསྟར། །ཕྲ་ཞིབ་བློ་ཡི་རོ་འཛིན་འདིར་སྐྱོང་ལ། །རྩོད་རིགས་དུས་སྟོན་
དེར་བའི་གླུ་དབྱངས་སྒྲོགས། །ཞེས་བྱ་བ་ནི་ཉམས་འཆར་གྱི་ཚིགས་སུ་བཅད་པའོ།: ༈ གསུམ་
པ་ནི། །ཚད་མར་གྱུར་པའི་ལུང་མཐའ་ཡས་པས་ཟིན་པའི་དམ་པ་དེ་ཉིད། ༧ འཇམ་མགོན་བླ་
མ་ཁོ་ནར་ངེས་ཏེ། དེ་ལས་གཞན་དུ་ལུང་བསྟན་དང་མཐུན་པའི་མཛད་པ་འདི་འདྲ་དམིགས་སུ་
མེད་པའི་ཕྱིར། །ཁྱེད་པར་དུ་གསུང་རབ་དགོངས་འགྲེལ་དང་བཅས་པ་ལམ་གྱི་རིམ་པར་བསྒྲིགས་

266
ཇོ་འབྲོམ་ཡབ་སྲས་ཀྱི་དགོངས་པའི་མཐིལ་དུ་ངེས་ཤིང་ལྟ་སྒོམ་
ཏེ་གདམས་ངག་ཏུ་འཁྱེར་བ་ནི། 
སྤྱོད་པ་གང་ནས་ཀྱང་བཀའ་གདམས་པར་མིང་དོན་མཐུན་ཞིང་ཐོས་བསམ་སྒོམ་གསུམ་ཡ་མ་བྲལ་
བར་ཆ་རེ་རེ་ནས་ཆུ་མགོ་གངས་ལ་ཐུག་པ་ལྟར་རྒྱལ་བ་ཉིད་ཀྱི་མདོ་རྒྱུད་དང་གཏུགས་ཤིང་མིང་
ཉིད་ཀྱི་རྟོགས་པ་དང་མི་བསྟུན་པར་བསྟན་
བརྡའ་ཙམ་ཡང་དེ་ལས་མི་འདའ་བར་མཛད་ཅིང་
རྒྱུན་དང་འགྲོ་བ་ལ་ཕན་པའི་དམིགས་རྐྱེན་ཁོ་ན་ལྷུར་བླངས་པས་འདུལ་ཁྲིམས་གཙང་བའི་དགེ་འདུན་
གྱི་སྡེ་ངུར་སྨྲིག་གི་རྒྱལ་མཚན་ཐོགས་པས་ས་སྟེང་ཁྱབ་ཅིང་དད་ལྡན་གྱིས་བསོད་ནམས་བསགས་
པའི་ཞིང་དུ་འོས་པ་འདི་མངོན་སུམ་དུ་གྲུབ་པ་དེ་ལྟ་མ་ཡིན་པར་ཐམས་ཅད་སྤྱོད་པ་མཉམ་པར་གྱུར་
ྋསྟོན་པ་ཉིད་ནས་ཁྱིམ་སྤངས་ཏེ་རབ་ཏུ་
ན་གང་གིས་གང་ལ་ཕྱག་བྱ། དེ་ལྟར་དགོས་པའང་། 
། མགོན་
བྱུང་བའི་རྟེན་དེ་ཁོ་ནས་སྐུ་ཚེ་མཐར་ཕྱིན་པར་མཛད་པ་དེ་ཁོ་ན་ལས་གཞན་མི་དགོས་ཏེ
པོ་ཀླུ་སྒྲུབ་གྱིས། དོན་འདི་ལ་ནི་རྒྱལ་བ་ལས། །ལྷག་པའི་ཚད་མ་གཞན་སུ་ཡོད། །ཅེས་གསུངས་
། ཆོས་
དེ་ལྟ་ནའང་དེང་དུས་སྙིགས་མའི་མུན་སྡུག་དྲག་ཏུ་འཐིབས་པས
པ་དང་མཚུངས་པའི་ཕྱིར། 
། །ཟབ་
རྩོད་པའི་རྩ་བ་ཚོར་བ་དང་འདུ་ཤེས་གོ་ལོག་ཏུ་ཡོད་པའི་དུས་སུ
ཀྱི་སྣང་བ་ཤིན་ཏུ་ཕྲ་ཞིང་། 
རྒྱས་ཆོས་ཀྱི་འབེལ་གཏམ་རྒྱ་ཆེར་བགྱིད་པ་བསྟན་པའི་ཞབས་འདེགས་སུ་གྱུར་པ་གཟུར་གནས་
། འོན་ཀྱང་རྒྱལ་བའི་དབང་པོ་ལྔ་པས།
རྣམ་དཔྱོད་ཅན་རྣམས་ཡི་རངས་པའི་གནས་སུ་གྱུར་མོད
སྟོང་བཤད་འདྲེ་ཤར་ནུབ་ཏུ་ཀླུད་གཏོང་ཚུལ།
སངས་རྒྱས་གཞན་ནས་རེ་བའི་མཁས་རློམ་གྱིས
མཐོང་ཚེ་ཟག་བཅས་ཕུང་པོ་འོད་སྐུ་རུ། །གྲོལ་བའི་གསང་ཆེན་རྙིང་མའི་ཁྱད་པར་ཆོས། །ཞེས་
། ཡང་གསང་
བསྔགས་པ་མུ་ཏོའི་ཕྱེ་ལྟར་མ་སོང་བར་ཉམས་སུ་བཞེས་ན་ལེགས་པར་སེམས་ཏེ
སྔགས་གསར་རྙིང་མཐའ་དག་སོ་སོའི་དགོངས་བཞེད་ལྟར་མ་འདྲེས་པར་ཉམས་
ལོ་རྒྱུས་སུ། །
སུ་བསྟར་བ་མཁས་པ་མགུ་བ་བསྐྱེད་པའི་གནས་སོ། །ཞེས་གསུངས་པའི་བསླབ་བྱ་དྲི་མ་མེད་པའི་
། །འདིར་སྡེ་བདུན་མདོ་
མུ་ཏིག་གི་ཕྲེང་བ་ཡིད་ཆེས་དད་པའི་མགུལ་རྒྱན་དུ་མཛེས་པ་ལེགས་སོ
དང་བཅས་པ། །བྱམས་ཆོས་ལྔ་། རིགས་ཚོགས་དྲུག །ཁྱད་པར་མངོན་རྒྱན་དང་། དབུ་མ་

261
། རྒྱུད་སྡེ་བཞི། ཡན་ལག་དང་།
མངོན་པ་གོང་འོག་འདུལ་བ་དང་
འཇུག་པའི་སྐབས་དུ་མ། །
རྟོག་པ་སོགས་སྐད་དོད་སྟེང་ནས་འཁྲུལ་གཞིའི་དོགས་གཅོད་རྣམས་རེ་རེ་ནས་རིགས་པ་
“བློ༑ ༑
ཀུན་ཏུ་དགེ་བའི་བདེན་པ་བདར་བའི་
དང་ལུང་སྦྲགས་ཏེ་བཤད་པར་སྤོབས་ཀྱང་རེ་ཞིག་བཞག་གོ 
། །དབུས་འགྱུར་ཞིང་ས་
མཁས་ཁྱོད་ལང་ཚོའི་མྱུ་གུ་འཕེལ་བ་ན
སྙན་ཚིག་གི་སྤྲོ་བ་བསྐྱེད་པ། 
། །དགེ་ལྡན་བསྟན་
བཤེས་གཉེན་དེད་དཔོན་མགོན་གྱིས་ཟིན་གྱུར་ན
མཛེས་པའི་ཆོས་ཀྱི་མཚོར
། །ཐ་སྙད་རིགས་
ཆོས་འབྱོར་འདབ་མ་ཡངས་པའི་ཁམས་ཀྱི་ཆར
པའི་རྒྱན་ཅིག་གོར་མ་ཆག 
། །སྒྲུབ་ལ་གཞོལ་བའི་
བཤེས་ཁྱོད་ནང་དོན་རིག་པས་ཡིད་དྲངས་ཏེ
པའི་ཆུ་སྐྱེ་མདུན་དུ་བཞད
།དུག་གསུམ་གདུང་སེལ་
ཇི་སྙེད་ཆོས་ཀུན་གསལ་བའི་ཨཱ་དརེཤ 
ཡ་མཚན་གནས་ལ་སྨོན། །
། །འཕོ་མེད་གཡུང་
ཆོས་ཚུལ་སྙིང་པོ་དམིགས་མེད་བྱམས་དང་བརྩེ
བདུད་རྩིའི་ཆོས་ཀྱི་སྨན། །
། །ཟབ་རྒྱས་གདམས་
རྟེན་འབྱུང་རྒྱུ་འབྲས་བསླུ་མེད་ཡིད་ཆེས་དང་
དྲུང་ཚེ་ལ་དབང་བའི་དཔལ། །
། ། མི་ཤེས་རྒུད་པའི་གཡུལ་
ཆོས་ཀྱི་སྲིད་ལ་དབང་བའི་འཕྲིན་ལས་ཀྱིས
ངག་སྙན་པའི་དུང་གི་སྒྲ། །
ཅེས་བྱ་བ་ནི་དྲང་སྲོང་བདེན་པའི་བྱིན་གྱིས་ཤིས་པ་བསྒྲུབ་པའི་བར་སྐབས་
ལས་རྒྱལ་གྱུར་ཅིག །
ད་ནི་མི་མཐུན་གཡུལ་ལས་རྣམ་པར་རྒྱལ་བའི་བ་དན་སྲིད་རྩེར་བསྒྲེང་
ཀྱི་ཚིགས་སུ་བཅད་པའོ། །
། བློ་བཟང་
བའི་མེ་ཏོག་གི་བླ་རས་རབ་འབྱམས་ཞིང་དུ་བྲེས་པའི་ཤིས་བརྗོད་དབྱངས་སུ་བསྒྲག་པ
། །སྲས་
དབང་བའི་ཆོས་ཚུལ་རིན་ཆེན་སྣ་བདུན་གྱིས
རིང་ལུགས་གླིང་བཞིའི་ཁྱོན་ཡོངས་སུ
ལྷན་ཅིག་རིན་ཆེན་མཛེས་པའི་ཅོད་པཎ་བཅིང་
བཅས་རྒྱལ་ཀུན་དགྱེས་པའི་བསྟོད་བསྔགས་དང་
། །རྒྱུད་
འདབ་མ་ཕྱོགས་སུ་བཀར་བ་ཁྱོན་ཡངས་པས
མདོ་སྔགས་རིགས་པའི་ལྷ་རྫས་དུ་ཀུ་བའི
། །རྣམ་
ལུང་རིགས་རིན་ཆེན་ཐུར་མ་བརྒྱ་བའི་གདུགས
པའི་ཚ་གདུང་འཕྲོག་པའི་གྲིབ་བསིལ་ཅན
སྣ་ཚོགས་རིགས་ལམ་འཕྲུལ་གྱིས་འཇུག་པ་ཡིས
མང་གྲུབ་མཐའ་གཏིང་ཟབ་ཡངས་པའི་མཚོ
། །ཟབ་
ཀུན་ཏུ་རྩེན་པའི་དྲན་རིགས་གསེར་གྱི་ཉ
མཐའ་ཡས་ཆོས་ཀྱི་བདུད་རྩིའི་བཅུད་འཐུང་ནས
། །རྫོགས་
བདུད་རྩི་གཅིག་ཏུ་འཁྱིལ་བའི་དགའ་སྟོན་གྱིས
རྒྱས་མན་ངག་རྣམ་བཞིའི་ཆུ་ཀླུང་གི 

268
ཡིད་འཕྲོག་འདོད་དགུའི་རིན་ཆེན་བུམ་པ་བཟང་།
ལྡན་མགྲོན་དུ་འགུགས་པའི་དོན་ཡོད་ཞགས། །
ཕྲ་མཛངས་བློ་ཡི་ལྗོན་པ་རྒྱས་པའི་རྩེར། །ངོ་མཚར་འབུམ་ཕྲག་རིགས་པའི་འདབ་མ་བཞད། ཡིད་
འོང་ཟེའུ་འབྲུའི་སྙིང་པོ་བདུད་རྩིའི་གཏེར། །ཕན་བདེའི་མཆོག་སྦྱིན་པདྨ་དཀར་པོའི་ཚལ། །རབ་
འབྱམས་གཞུང་གི་ཆུ་གཏེར་བསྲུབས་པ་ལས། །ལེགས་བཤད་རྣམ་དཔྱོད་སྐྱེ་བ་ལྔ་པའི་དུང་། །རྨོངས་
སློང་བའི་སྒྲ་དབྱངས་ཕྱོགས་སུ་རྣམ་པར་བསྒྲགས།
ལེགས་བྱས་མི་བཟད་གཏེར་ཁ་གྲོལ་བ་ལས། །ལུང་རིགས་ལྷ་རྫས་རིན་ཆེན་སྲད་བུ་ཡི། །དྲ་མིག་
རབ་ཏུ་མཛེས་པའི་གཡུང་དྲུང་གི ། རི་མོ་སྣ་ཚོགས་འཕྲུལ་བའི་དཔལ་བེའུ། །རྣམ་དག་བསླབ་
པའི་གསེར་སྦྱངས་ཡུ་བ་མཛེས། །འཆད་རྩོད་རྩོམ་པའི་བང་རིམ་རྣམ་པར་གཡོ། །དྲི་བྲལ་ཡིད་
བཞིན་ནོར་བུའི་ཏོག་གིས་མཛེས། །བདུད་དཔུང་གཡུལ་ལས་རྒྱལ་བའི་མཚན་མ་བཀྲ། །དཔྱད་
གསུམ་དག་པའི་རང་བཞིན་དྲི་མ་མེད། །ཕས་རྒོལ་དཔུང་གིས་བསུ་བའི་གཟི་བྱིན་འབར། །ཆོས་
འཇལ་བའི་ཆོས་ཀྱི་འཁོར་ལོ་སྲིད་པའི་མིག །གངས་
ཚུལ་ཀུན་གསལ་ཁྱོན་ཡངས་སྐད་ཅིག་གིས། །
འཇིག་རྟེན་མཛེས་པ་ངུར་སྨྲིག་འཆང་བའི་སྡེ། །མི་
ཅན་དབང་ཕྱོགས་སྨན་ལྗོངས་ཐིག་ལེ་རུ། །
མཉམ་འཕྲིན་ལས་འོད་སྟོང་དཀྱིལ་འཁོར་ཅན། ། སྣང་བྱེད་ཉི་ཟླ་ཟུང་གི་རྩེ་དགར་རོལ། །མང་
ཐོས་དཔལ་དང་ལྡན་པའི་མཚན་མ་བཀྲུ། །དགེ་ལེགས་སྣང་བ་འབུམ་གྱིས་ཤིས་པ་བསྒྲུབ། །བགྲང་
ཡས་གཞུང་བཟང་ཆུ་བོ་ཀུན་ནས་འཁྱིལ། །གྲགས་སྙན་རླབས་ཕྲེང་འཕྱུར་བའི་ཡིད་བཞིན་མཚོར
སྨྲ་མཁས་གདེངས་ཅན་འཇོ་སྒེག་གར་བསྒྱུར་བས། །འཚོ་བ་དོན་ལྡན་དེ་ཉིད་བགྲང་བྱ་རུ། །གུས་
རྟག་སྦྱོར་བ་མི་དམན་བླ་མ་ལྷས། །རྗེས་བཟུང་རྣམ་དཔྱོད་འདབ་མ་འབུམ་དུ་བཞད། །དེ་ལྟར་
། །ལེགས་འཁྲུངས་ཚིག་དོན་ལང་ཚོ་
ངག་ཚིག་དྲི་མ་མེད་པའི་སྒྲ་དབྱངས་རྒྱུན་ཆགས་ས་མུ་ཏྲར
སྡེབ་ལེགས་ཚིག་གི་དགའ་སྟོན་སྦྱིན་པའི་སྙན་འགྱུར་རྒྱུད་
དར་བ་ཚངས་པའི་བུ་མོ་འཇོ་སྒེག་མ། །
འཇིག་རྟེན་མ་ལུས་ཡིད་ཀྱི་བརྟན་པ་ཆུ་ནང་ཟླ་གཟུགས་རྗེས་སུ་བསྙེགས
མངས་དཀྲོལ་མཁས་པས། །
སུན་འབྱིན་ཚིགས་པའི་ཅང་ཤེས་རྟ། །བསྐྱོད་པའི་དྲག་ཤུལ་རྨིག་པའི་རྗེས། །ཚིག་གི་ལོ་མ་ཕྲལ་

269
བ་ཡང་། །ཀུན་རྟོག་འཆིང་བ་མེད་པར་འཚལ། །རྣམ་དཀར་ལེགས་བྱས་གངྒཱའི་ཀླུང་རྒྱུན་གྱིས།
ལྟ་ངན་རྒུད་པའི་དྲི་མ་ཀུན་བཀྲུས་ནས། །འགྲོ་རྣམས་ཡང་དག་ལྟ་བའི་འོད་སྟོང་གིས། །ཕུན་ཚོགས་
དོན་གཉིས་དཔལ་ལ་སྤྱོད་གྱུར་ཅིག །མདོར་ན་ཕན་བདེའི་གཏེར་གྱུར་ཐུབ་པའི་བསྟན། །སྤེལ་
པའི་བཤད་སྒྲུབ་ཡར་ངོའི་ཟླ་ལྟར་རྒྱུས། །གུས་ལྡན་ཡོན་གྱི་བདག་པོའི་དད་གུས་ཀྱི། །རྟེན་འབྱུང་
ཚོགས་པའི་དགེ་མཚན་རྒྱས་གྱུར་ཅིག། །། ཅེས་འཇམ་དཔལ་དབྱངས་ཀྱི་དགོངས་རྒྱན་རིགས་
པའི་གཟི་འབར་འཇིགས་མེད་གདོང་ལྔའི་སྒྲ་དབྱངས་ཞེས་བྱ་བ་འདི་ནི། བསྟན་པའི་གནས་ཚད་
ལས་བཟང་བྱ་བཀྲ་ཤིས་དྲང་སྲོང་ཐུབ་མིག །འཕགས་ཡུལ་དུ་ཧེ་མ་ལམ་བྷ། བོད་དུ་གསེར་འཕྱང་།
དབང་ཐང་དང་མཐུན་པར་མེ་བྱ། རྒྱ་ནག་ཏུ་ཏིང་ཡིའུར་གྲགས་ཤིང་། རབ་ཚེས་ཟླ་ཡོན། ༧གནམ་
བསྐོས་གོང་མ་རྒྱལ་རབས་དགུ་པ་བཀང་ཞུ་ཁྲི་ལོ་ཉེར་གསུམ་པ། ལོ་སྨེ་བཞི་ལྗང་། འབྱུང་བ་
གསུམ་ལྡན། ཉིན་བྱེད་དབང་བོ་སྲང་ཁྱིམ་གྱི་དགའ་མར་སྤྱོད་པའི་ཕྱོགས་སྔ་མའི་རྫོགས་པ་དང་
པོ༑ ༑རེས་གཟའ་པ་སངས། ཉི་མ་ཆུ་ཡོས། སྐར་མ་ལྷ་མཚམས། སྦྱོར་བ་སེལ་བ། བྱེད་པ་
གདབ་པ། འཕྲོད་ཆེན་གླང་པོ། དངོས་གྲུབ་སྦྱོར་བ། སྤར་ཁ་ཁེན། དབྱངས་ལཾ། གསལ་བྱེད་
ན་ཚོད་སྨིན། འདོད་ཡོན་དྲི། འབྱུང་བ་ས།: རྟེན་འབྲེལ་སྐྱེ་མཆེད། འབྱུང་བ་གཉིས་ལྡན། སྨེ་
བ་གཉིས་ནག །དུས་སྦྱོར་བདུད་རྩི་ཐུན་མཚམས་ཤར་བའི་ཉི་དྲོས་ཀྱི་སྟོད་ཆར། ༧འཇམ་མགོན་
བླ་མའི་གདན་ས་ཕྱོགས་ལས་རྣམ་པར་རྒྱལ་བའི་ཆོས་སྡེ་ཆེན་པོ་སྐུ་འབུམ་བྱམས་པ་གླིང་དུ། འཛམ་
དཔལ་རྡོ་རྗེའི་རིགས་སུ་བསྙེམ་པའི་རྟོག་གེ་བ་མཚོ་བྱུང་རོལ་བའི་བློ་གྲོས་སམ་སུ་དྷི་པྲ་ཤ་ཀར་འབོད་
པས་རྩེ་གཅིག་དད་པའི་ཡིད་ཀྱིས་གསོལ་བ་བཏབ་སྟེ་རྗེས་སུ་གནང་བའི་ཚུལ་གྱིས་སྦྱར་བའི་ཡི་གེ་
བ་ནི་རིག་པའི་གནས་དུ་མ་ལ་འཇུག་པའི་བློ་མིག་ཡངས་པ་དགོན་ལུང་དཀའ་བཅུ་གྲགས་པ་རྒྱ་མཚོས་
བགྱིས་པ་འདི་ཡང་འཇམ་དཔལ་སྙིང་བོའི་རིང་ལུགས་ཉིན་མོའི་སྣང་བ་འཇིག་རྟེན་ཀུན་ཏུ་གསལ་
བའི་རྒྱུར་གྱུར་ཅིག། །། ཨ་ཏ་ཛ་ཡནྟུ།། །།ངོ་མཚར་སྐུ་ཡི་ཡོན་ཏན་འབུམ་བཀྲ་བར། །འབྲི་རྐོ་
རྒྱུ་སྦྱོར་ཡིད་བཞིན་རྒྱ་མཚོ་དང་། །བསོད་ནམས་དཔལ་འབྱོར་ཨ་རིག་དགོན་ཆེན་སོགས། །ཆོས་

276
སྲིད་འདོད་དགུའི་དཔལ་ལ་སྤྱོད་གྱུར་ཅིག། །མངྒ་ལཾ།།
འབྲས་བློ་གླིང་ཤེས་ཡོན་ལྷན་ཚོགས་ནས་རྒྱུ་སྦྱར་གྱིས་རྩོད་ལན་ཕྱོགས་བསྡེབས་འདི་བཞིན་
4, 
ཐམ་པ་དཔར་བསྐྲུན་ཞུས་པའི་ལེགས་༡༢༥༠ དཔར་བསྐྲུན་ཐེངས་དང་པོར་དཔེ་དེབ་གྲངས་ 
བྱས་མཐུས་ཤཱཀྱའི་རིང་ལུགས་དྲི་མ་མེད་པ་ཕྱོགས་དུས་ཀུན་དུ་བཅུ་གཉིས་བདག་པོ་གཟི་འོད་རྒྱས་
པ་ལྟར་གནས་པའི་རྒྱུར་གྱུར་ཅིག། །།
རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །གཞོལ་བའི་མཐའ་ཡས་ཆོས་ཚུལ་དལ་འབབས་
༈ 
དྲི་མ་ཡོངས་འཁྱུད་ལེགས་བཤད་བདུད་
ཚིག་གི་གཟེགས་མ་རེས་ཀྱང་དུག་གསུམ་གྱི། །
ཀླུང་༑ ༑
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། ངེས་ལེགས་ནོར་བུའི་མཛོད་ལ་དབང་
རྩི་འདི། །
ཅེས་ཤཱཀྱའི་དགེ་སྦྱོང་ཆོས་སྨྲ་བ་ངག་དབང་བློ་བཟང་བསྟན་འཛིན་རྒྱ་མཚོས་སྦྱར་
འབྱོར་ཤོག། །།
བའོ།། །།

ཀྱིའི
ཀྱི 
ལ
སྟེ་
ས་ལ་

